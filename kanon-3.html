<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Три канона разом</title>
    <link rel="stylesheet" href="style.css">
</head>

<body>
    <main>
        <h2>Три канона разом</h2>
        <article>
            <p class="subtitle red"><strong>Песнь 1</strong> </p>
            <p><em class="red">Ирмос:</em> Я́ко посу́ху пешешéствовав Изра́иль, по
                бéздне стопа́ми, гони́теля фарао́на ви́дя потопля́ема, Бо́гу побéдную песнь пои́м, вопи́яше. </p>
            <p><em class="red">Припев:</em> Поми́луй мя, Бо́же, поми́луй мя. </p>
            <p> Ны́не приступи́х аз грéшный и обременéнный к Тебé,
                Влады́це и Бо́гу моему́; не смею́ же взира́ти на нéбо, то́кмо молю́ся, глаго́ля: даждь ми, Го́споди, ум,
                да пла́чуся дел мои́х го́рько. </p>
            <p> <span class="red">П</span>оми́луй мя, Бо́же, поми́луй мя. </p>
            <p> О го́ре мне грéшному! Па́че всех человéк окая́нен есмь,
                покая́ния несть во мне; даждь ми, Го́споди, слéзы, да пла́чуся дел мои́х го́рько. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Безу́мне, окая́нне человéче, в лéности врéмя губи́ши;
                помы́сли житиé твоé, и обрати́ся ко Го́споду Бо́гу, и пла́чи ся о дéлех твои́х го́рько. </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен:</em> Ма́ти Бо́жия Пречи́стая, воззри́ на мя
                грéшнаго, и от сéти диа́воли изба́ви мя, и на путь покая́ния наста́ви мя, да пла́чуся дел мои́х го́рько.
            </p>
            <p> <span class="red">П</span>ресвята́я Богоро́дице, спаси́ нас. </p>
            <p> Мно́гими содержи́мь напа́стьми, к Тебé прибегаю́,
                спасéния иски́й: о Ма́ти Сло́ва и Дéво, от тя́жких и лю́тых мя спаси́. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Страстéй мя смуща́ют прило́зи, мно́гаго уны́ния
                испо́лнити мою́ ду́шу: умири́, Отрокови́це, тишино́ю Сы́на и Бо́га Твоего́, Всенепоро́чная. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Спа́са ро́ждшую Тя и Бо́га, молю́, Дéво, изба́витися
                ми лю́тых: к Тебé бо ны́не прибегая́, простира́ю и ду́шу и помышлéние. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Неду́гующа тéлом и душéю, посещéния Божéственнаго и
                промышлéния от Тебé сподо́би, еди́на Богома́ти, я́ко Благая́, Блага́го же Роди́тельница. </p>
            <p> <em class="red">Иисусу:</em>Го́споди Иису́се Христé Бо́же мой, поми́луй
                мя. </p>
            <p> Песнь вос пéти и восхвали́ти, Спа́се, Твоего́ раба́
                досто́йно сподо́би, безпло́тному А́нгелу, наста́внику и храни́телю моему́. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Еди́н аз в неразу́мии и в лéности ны́не лежу́,
                наста́вниче мой и храни́телю, не оста́ви менé погибаю́ща. </p>
            <p> <em class="red">Слава</em>: Ум мой твоéю моли́твою напра́ви,
                твори́ти ми Бо́жия повелéния, да получу́ от Бо́га отда́ние грехо́в, и ненави́дети ми злых наста́ви мя,
                молю́ся ти. </p>
            <p> <em class="red">И ныне</em>: Моли́ся, Деви́це, о мне, рабé Твоéм,
                ко Благода́телю, сохрани́телем мои́м А́нгелом, и наста́ви мя твори́ти за́поведи Сы́на Твоего́ и Творца́
                моего́. </p>

            <p class="subtitle red"> <strong>Песнь 3</strong> </p>
            <p> <em class="red">Ирмос:</em> На ка́мени мя вéры утверди́в,
                разшири́л еси́ уста́ моя на враги́ моя́: возвесели́ бо ся дух мой, внегда́ пéти: несть свят я́коже Бог
                наш, и несть пра́веден па́че Тебé Го́споди. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Внегда́ поста́влени будут престо́ли на Суди́щи
                Стра́шнем, тогда́ всех человéк дела́ облича́тся; го́ре та́мо бу́дет грéшным, в му́ку отсыла́емым; и то
                вéдущи, душé моя́, пока́йся от злых дел твои́х. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Пра́ведницы возра́дуются, а грéшнии воспла́чутся,
                тогда́ никто́е возмо́жет помощи́ нам, но дела́ на́ша осу́дят нас; тéм же прéжде конца́ пока́йся от злых
                дел твои́х. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Увы́ мне великогрéшному, и́же дéлы и мы́сльми
                оскверни́вся, ни ка́пли слез имею́ от жестосéрдия; ны́не возни́кни от земли́, душé моя́, и пока́йся от
                злых дел твои́х. </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен</em>: Се, взыва́ет, Госпожé, Сын Твой, и
                поуча́ет нас на до́брое, аз же грéшный добра́ всегда́ бéгаю; но Ты, Ми́лостивая, поми́луй мя, да
                покаю́ся от злых мои́х дел. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Пред ста́тельство и покро́в жи́зни моея́ полагаю́ Тя,
                Богороди́тельнице Дéво: Ты мя окорми́ ко приста́нищу Твоему́, благи́х вино́вна, вéрных утверждéние,
                еди́на Всепéтая. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Молю́, Дéво, душéвное смущéние и печа́ли моея́ бу́рю
                разори́ти: Ты бо, Богоневéстная, нача́льника тишины́ Христа́ родила́ еси́, еди́на Пречи́стая. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Благодéтеля ро́ждши до́брых вино́внаго, благодея́ния
                бога́тство всем источи́, вся бо мо́жеши, я́ко си́льнаго в крéпости Христа́ ро́ждши, Богоблажéнная. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Лю́тыми неду́ги и болéзненными страстьми́ истяза́ему,
                Дéво, Ты ми помози́: исцелéний бо неоску́дное Тя знаю́ сокро́вище, Пренепоро́чная, не иждива́емое. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Все помышлéние моé и ду́шу мою́ к тебé возложи́х,
                храни́телю мой; ты от вся́кия мя напа́сти вра́жия изба́ви. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Враг попираéт мя, и озлобля́ет, и поуча́ет всегда́
                твори́ти своя́ хотéния; но ты, наста́вниче мой, не оста́ви менé погиба́юща. </p>
            <p> <em class="red">Слава:</em> Пéти песнь со благодарéнием и усéрдием
                Творцу́ и Бо́гу даждь ми, и тебé, благо́му А́нгелу храни́телю моему́: изба́вителю мой, изми́ мя от враг
                озлобляю́щих мя. </p>
            <p> <em class="red">И ныне:</em> Исцели́, Пречи́стая, моя́
                многонеду́жныя стру́пы, я́же в души́, прожени́ враги́, и́же при́сно бо́рются со мно́ю. </p>
            <p> Го́споди, поми́луй. (<em>Трижды</em>) </p>
            <p class="subtitle red"> <strong>Седален Иисусу, глас 6</strong> </p>
            <p> Помышля́ю день стра́шный и пла́чуся дея́ний мои́х
                лука́вых: ка́ко отвеща́ю Безсмéртному Царю́, или́ ко́им дерзновéнием воззрю́ на Судию́, блу́дный аз?
                Благоутро́бный О́тче, Сы́не Единоро́ный и Ду́ше Святы́й, поми́луй мя. </p>
            <p class="subtitle red"> <strong>Седален Ангелу, глас 2</strong> </p>
            <p> <em class="red">Слава:</em> От любвé душéвныя вопию́ ти, храни́телю моея́
                души́, всесвяты́й мой А́нгеле: покры́й мя и соблюди́ от лука́ваго ловлéния всегда́, и к жи́зни наста́ви
                небéсней, вразумляя́ и просвещая́ и укрепляя́ мя. </p>
            <p class="subtitle red"> <strong>Богородичен</strong> </p>
            <p> <em class="red">И ныне:</em> Богоро́дице безневéстная Пречи́стая, Я́же без
                сéмене ро́ждши всех Влады́ку, Того́ со А́нгелом храни́телем мои́м моли́, изба́вити ми ся вся́каго
                недоумéния, и да́ти умилéние и свет души́ моéй и согрешéнием очищéние, Я́же еди́на вско́ре заступаю́щи.
            </p>
            
            <p class="subtitle red"> <strong>Песнь 4</strong> </p>
            <p> <em class="red">Ирмос:</em> Пришéл еси от Дéвы, не ход а́ тай, ни
                А́ нгел, но Сам Го́споди вопло́щься, и спасл еси всего́ мя человéка; тем зову́ Ти: сла́ва си́ле Твоéй,
                Го́споди. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Широ́к путь зде и уго́дный сла́сти твори́ти, но
                го́рько бу́дет в послéдний день, егда́ душа́ от тéла разлуча́ти ся бу́дет: блюди́ся от сих, человéче,
                Ца́рствия ра́ди Бо́жия. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Почто́ убо́гаго оби́диши, мзду наéмничу удéржуеши,
                бра́та твоего́ не лю́биши, блуд и го́рдость го́ниши? Оста́ви у́бо сия́, душé моя́, и пока́йся Ца́рствия
                ра́ди Бо́жия. </p>
            <p> <span class="red">П</span>оми́луй мя, Бо́же, поми́луй мя. </p>
            <p> О безу́мный человéче, доко́ле углеба́еши, я́ко пчела́,
                собира́ющи бога́тство твоé? Вско́ре бо поги́бнет, я́ко прах и пéпел: но бо́лее взыщи́ Ца́рствия Бо́жия.
            </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен</em>: Госпожé Богоро́дице, поми́луй мя,
                грéшнаго, и в добродéтели укрепи́, и соблюди́ мя, да на́глая смерть не похи́тит мя не гото́ваго; и
                доведи́ мя, Дéво, Ца́рствия Бо́жия. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Страстéй мои́х смущéние, ко́рмчию ро́ждшая Го́спода, и
                бу́рю ути́ши мои́х прегрешéний, Богоневéстная. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Милосéрдия Твоего́ бéздну призыва́ющу пода́ждь ми,
                Я́же Благосéрдаго ро́ждшая и Спа́са всех пою́щих Тя. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Наслажда́ющеся, Пречи́стая, Твои́х дарова́ний,
                благода́рственное воспева́ем пéние, вéдуще Тя Богома́терь. </p>
            <p> <span class="red">П</span>ресвята́я Богоро́дице, спаси́ нас. </p>
            <p> На одрé болéзни моея́ и нéмощи низлежа́щу ми, яко
                Боголюби́ва, помози́, Богоро́дице, еди́на Приснодéво. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Надéжду и утверждéние и спасéния стéну не дви́жиму
                иму́ще Тя, Всепеéтая, неудо́бства вся́каго избавля́емся. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Моли́ Человеколю́бца Бо́га ты, храни́телю мой, и не
                оста́ви менé, но при́сно в ми́ре житиé моé со блюди́ и пода́ждь ми спасéние необори́мое. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Я́ко засту́пника и храни́теля животу́ моему́ приéм тя
                от Бо́га, А́нгеле, молю́ тя, святы́й, от вся́ких мя бед свободи́. </p>
            <p> <em class="red">Слава:</em> Мою́ сквéрность твоею́ святы́нею
                очи́сти, храни́телю мой, и от ча́сти шу́ия да отлучéн бу́ду моли́твами твои́ми и прича́стник сла́вы
                явлю́ся. </p>
            <p> <em class="red">И ныне:</em> Недоумéние предлежи́т ми от обышéдших
                мя зол, Пречи́стая, но изба́ви мя от них ско́ро: к Тебé бо еди́ней прибего́х. </p>

            <p class="subtitle red"> <strong>Песнь 5</strong> </p>
            <p> <em class="red">Ирмос:</em> Бо́жиим свéтом Твои́м, Бла́же,
                у́тренюющих Ти ду́ши любо́вию озари́, молю́ся, Тя вéдети, Сло́ве Бо́жий, и́стиннаго Бо́га, от мра́ка
                грехо́внаго взыва́юща. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Воспомяни́, окая́нный человéче, ка́ко лжам, клевета́м,
                разбо́ю, нéмощем, лю́тым зверéм, грехо́в ра́ди порабощéн еси́; душé моя́ грéшная, того́ ли восхотéла
                еси́? </p>
            <p> <span class="red">П</span>оми́луй мя, Бо́же, поми́луй мя. </p>
            <p> Трепéщут ми у́ди, всéми бо сотвори́х вину́: очи́ма
                взира́яй, уши́ма слы́шай, язы́ком зла́я глаго́ляй, всего́ себé геéнне предая́й; душé моя́ грéшная, сего́
                ли восхотéла еси́? </p>
            <p> <span class="red">П</span>оми́луй мя, Бо́же, поми́луй мя. </p>
            <p> Блудника́ и разбо́йника ка́ющася прия́л еси́, Спа́се,
                аз же еди́н лéностию грехо́вною отягчи́хся и злым дело́м порабо́тихся; душé моя́ грéшная, сего́ ли
                восхотéла еси́? </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен</em>: Ди́вная и ско́рая помо́щнице всем
                человéком, Ма́ти Бо́жия, помози́ мне, недосто́йному, душа́ бо моя́ грéшная того́ восхотé. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Испо́лни, Чи́стая, весéлия сéрдце моé, Твою́ нетлéнную
                даю́щи ра́дость, весéлия ро́ждшая вино́внаго. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Изба́ви нас от бед, Богоро́дице Чи́стая, вéчное
                ро́ждши избавлéние, и мир, всяк ум преиму́щий. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Разреши́ мглу прегрешéний мои́х, Богоневéсто,
                просвещéнием Твоея́ свéтлости, Свет ро́ждшая Божéственный и превéчный. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Исцели́, Чи́стая, души́ моея́ неможéние, посещéния
                Твоего́ сподо́бльшая, и здра́вие моли́твами Твои́ми пода́ждь ми. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Я́ко имéя дерзновéние к Бо́гу, храни́телю мой
                святы́й, Сего́ умоли́ от оскорбля́ющих мя зол изба́вити. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Свéте свéтлый, свéтло просвети́ ду́шу мою́,
                наста́вниче мой и храни́телю, от Бо́га да́нный ми А́нгеле. </p>
            <p> <em class="red">Слава:</em> Спя́ща мя зле тягото́ю грехо́вною,
                я́ко бдя́ща сохрани́, А́нгеле Бо́жий, и возста́ви мя на славосло́вие молéнием твои́м. </p>
            <p> <em class="red">И ныне:</em> Мари́е, Госпожé Богоро́дице
                безневéстная, надéждо вéрных, вра́жия возношéния низложи́, пою́щия же Тя возвесели́. </p>

            <p class="subtitle red"> <strong>Песнь 6</strong> </p>
            <p> <em class="red">Ирмос</em>: Житéйское мо́ре, воздвиза́емое зря
                напа́стей бу́рею, к ти́хому приста́нищу Твоему́ притéк, вопию́ Ти: возведи́ от тли живо́т мой,
                Многоми́лостиве. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Житиé на земли́ блу́дно пожи́х и ду́шу во тьму
                преда́х, ны́не у́бо молю́ Тя, Ми́лостивый Влады́ко: свободи́ мя от рабо́ты сея́ вра́жия, и даждь ми
                ра́зум твори́ти во́лю Твою́. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Кто твори́т таковая́, я́ко же аз? Я́коже бо свиния́
                лежи́т в калу́, та́ко и аз греху́ служу́. Но Ты, Го́споди, исто́ргни мя от гну́са сего́ и даждь ми
                сéрдце твори́ти за́поведи Твоя́. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Воспряни́, окая́нный человечé, к Бо́гу, воспомяну́в
                своя́ согрешéния, припа́дая ко Творцу́, слезя́ и стеня́; Той же, я́ко милосéрд, даст ти ум зна́ти во́лю
                Свою́. </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен</em>: Богоро́дице Дéво, от ви́димаго и
                неви́димаго зла сохрани́ мя, Пречи́стая, и приими́ моли́твы моя́, и донеси́ я Сы́ну Твоему́, да даст ми
                ум твори́ти во́лю Его́. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Смéрти и тли я́ко спасл есть, Сам Ся изда́в смéрти,
                тлéнием и смéртию моé естество́ я́то бы́вшее, Дéво, моли́ Го́спода и Сы́на Твоего́, враго́в злодéйствия
                мя изба́вити. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Предста́тельницу Тя живота́ вем и храни́тельницу
                твéрду, Дéво, и напа́стей реша́щу молвы́, и нало́ги бесо́в отгоня́ющу; и молю́ся всегда́, от тли
                страстéй мои́х изба́вити мя. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Я́ко стéну прибéжища стяжа́хом, и душ всесовершéнное
                спасéние, и простра́нство в ско́рбех, Отрокови́це, и просвещéнием Твои́м при́сно ра́дуемся: о
                Влады́чице, и ны́не нас от страстéй и бед спаси́. </p>
            <p> <span class="red">П</span>ресвята́я Богоро́дице, спаси́ нас. </p>
            <p> На одрé ны́не немощствуя́й лежу́, и несть исцелéния
                пло́ти моéй: но, Бо́га и Спа́са ми́ру и Изба́вителя неду́гов ро́ждшая, Тебé молю́ся, Благо́й: от тли
                неду́г возста́ви мя. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Вся́ких мя напа́стей свободи́, и от печа́лей спаси́,
                молю́ся ти, святы́й А́нгеле, да́нный ми от Бо́га, храни́телю мой до́брый. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Освети́ ум мой, бла́же, и просвети́ мя, молю́ся ти,
                святы́й А́нгеле, и мы́слити ми полéзная всегда́ наста́ви мя. </p>
            <p> <em class="red">Слава:</em> Уста́ви сéрдце моé от настоя́щаго
                мятéжа и бдéти укрепи́ мя во благи́х, храни́телю мой, и на́стави мя чу́дно к тишинé живо́тней. </p>
            <p> <em class="red">И ныне:</em> Сло́во Бо́жие в Тя всели́ся,
                Богоро́дице, и человéком Тя показа́ небéсную лéствицу; Тобою́ бо к нам Вы́шний сошéл есть. </p>
            <p> Го́споди, поми́луй. (Трижды) </p>
            <p class="red"> <em>Слава, и ныне:</em> </p>
            <p class="subtitle red"> <strong>Кондак</strong> </p>
            <p> Душé моя́, почто́ греха́ми богатéеши, почто́ во́лю
                диа́волю твори́ши, в чесо́м надéжду полага́еши? Преста́ни от сих и обрати́ся к Бо́гу с пла́чем, зову́щи:
                милосéрде Го́споди, поми́луй мя грéшнаго. </p>
            <p class="subtitle red"> <strong>Икос</strong> </p>
            <p> Помы́сли, душé моя́, го́рький час смéрти и Стра́шный
                Суд Творца́ твоего́ и Бо́га: А́нгели бо гро́знии по́ймут тя, душé, и в вéчный огнь введу́т: у́бо прéжде
                смéрти пока́йся, вопию́щи: Го́споди, поми́луй мя грéшнаго. </p>

            <p class="subtitle red"> <strong>Песнь 7</strong> </p>
            <p> <em class="red">Ирмос</em>: Росода́тельну у́бо пещь содéла А́нгел
                преподо́бным отроко́м, халдéи же опаля́ющее велéние Бо́жие, мучи́теля увеща́вопи́ти: благословéн еси,
                Бо́же отец на́ших. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Не надéйся, душé моя́, на тлéнное бога́тство и на
                непра́ведное собра́ние, вся бо сия́ не вéси кому́ оста́виши, но возопи́й: поми́луй мя, Христé Бо́же, не
                досто́йнаго. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Не упова́й, душéмоя, на телéсное здра́вие и на
                скоромимоходя́щую красоту́, ви́диши бо, я́ко си́льнии и млади́и умираю́т, но возопи́й: поми́луй мя,
                Христé Бо́же, недосто́йнаго. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Воспомяни́, душé моя, вéчное житиé, Ца́рство
                Небéсное, угото́ванное святы́м, и тьму кромéшную и гнев Бо́жий злым, и возопи́й: поми́луй мя, Христé
                Бо́же, недосто́йнаго. </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен</em>: Припади́, душé моя, к Бо́жией Ма́тери и
                помоли́ся Той, есть бо ско́рая помо́щница каю́щимся, умо́лит Сы́на Христа́ Бо́га, и поми́луетмя
                недосто́йнаго. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Наше спасéние я́коже восхотéл еси́, Спа́се,
                устро́ити, во утро́бу Дéвыя всели́лся еси, Ю́же ми́ру предста́тельницу показа́л еси́: отéц на́ших Бо́же,
                благословéн еси. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Воли́теля ми́лости, Его́ же родила́ еси́, Ма́ти
                чи́стая, умоли́ изба́витися от прегрешéний и душéвных скверн вéрою зову́щим: отéц на́ших Бо́же,
                благословéн еси́. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Сокро́вище спасéния и Исто́чник нетлéния, Тяро́ждшую,
                и столп утверждéния, и дверь покая́ния, зову́щим показа́л еси́: отéц на́ших Бо́же, благословéн еси́.
            </p>
            <p> <span class="red">П</span>ресвята́я Богоро́дице, спаси́ нас. </p>
            <p> Телéсныя сла́бости и душéвныя неду́ги,
                Богороди́тельнице, любо́вию приступаю́щих к кро́ву Твоему́, Дéво, исцели́ти сподо́би, Спа́са Христа́ нам
                ро́ждшая. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Ми́лостив бу́ди ми и умоли́ Бо́га, Госпо́день
                А́нгеле, имею́ бо тя засту́пника во всем животé моéм, наста́вника же и храни́теля, от Бо́га дарова́ннаго
                ми во вéки. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Не оста́ви в путь шéствующия души́ моея́ окая́нныя
                уби́ти разбо́йником, святы́й А́нгеле, я́же ти от Бо́га предана́ бысть непоро́чне; но наста́ви ю́ на путь
                покая́ния. </p>
            <p> <em class="red">Слава:</em> Всю посра́мленуду́шу мою́ привожду́
                от лука́вых ми по́мысл и дел: но предвари́, наста́вниче мой, и исцелéние ми пода́ждь благи́ми по́мыслы,
                уклоня́тимися всегда́ на пра́выя стези́. </p>
            <p> <em class="red">И ныне:</em> Прему́дрости испо́лни всех и
                крéпости Божéственныя, Ипоста́сная Прему́дросте Вы́шняго, Богоро́дицы ра́ди, вéрою вопию́щих: отéц
                на́ших Бо́же, благословéн еси́. </p>

            <p class="subtitle red"> <strong>Песнь 8</strong> </p>
            <p> <em class="red">Ирмос</em>: Из пла́мене преподо́бным ро́су
                источи́л еси́ и пра́веднаго жéртву водо́ю попали́л еси́: вся бо твори́ши, Христé, то́кмо éже хотéти. Тя
                превозно́сим во вся вéки. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Ка́ко не и́мам пла́катися, егда́ помышляю́ смерть,
                ви́дех бо во гро́бе лежа́ща бра́та моего́, безсла́вна и безобра́зна? Что у́бо ча́ю, и на что надéюся?
                То́кмо даждь ми, Го́споди, прéжде конца́ покая́ние. (<em>Дважды</em>) </p>
            <p> <span class="red">П</span>оми́луй мя, Бо́же, поми́луй мя. </p>
            <p> Вéрую, я́ко прии́деши суди́ти живы́х и мéртвых, и вси
                во своéм чи́ну ста́нут, ста́рии и млади́и, влады́ки и кня́зи, дéвы и свящéнницы; где обря́щуся аз? Сего́
                ра́ди вопию́: даждь ми, Го́споди, прéжде конца́ покая́ние. </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен</em>: Пречи́стая Богоро́дице, приими́
                недосто́йную моли́тву мою́ и сохрани́ мя от на́глыя смéрти, и да́руй ми прéжде конца́ покая́ние. </p>
            <p> <span class="red">П</span>ресвята́я Богоро́дице, спаси́ нас. </p>
            <p> По́мощи я́же от Тебé трéбующия не прéзри, Дéво,
                пою́щия и превознося́щия Тя во вéки. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Неможéние души́ моея́ исцеля́еши и телéсныя болéзни,
                Дéво, да Тя просла́влю, Чи́стая, во вéки. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Исцелéний бога́тство излива́еши вéрно пою́щим Тя,
                Дéво, и превознося́щим неизречéнное Твоé рождество́. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Напа́стей Ты прило́ги отгоня́еши и страстéй нахо́ды,
                Дéво: тéм же Тя поéм во вся вéки. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> От Бо́га по́сланный, утверди́ живо́т мой, раба́
                твоего́, преблаги́й А́нгеле, и не оста́ви менé во вéки. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> А́нгела тя су́ща бла́га, души́ моея́ наста́вника и
                храни́теля, преблажéнне, воспеваю́ во вéки. </p>
            <p> <em class="red">Слава</em>: Бу́ди ми покро́в и забра́ло в день
                испыта́ния всех человéк, во́нь же огнéм искушаю́тся дела́ благая́ же и злая́. </p>
            <p> <em class="red">И ныне</em>: Бу́ди ми помо́щница и тишина́,
                Богоро́дице Приснодéво, рабу́ Твоему́ и не оста́ви менé лишéна бы́ти Твоего́ влады́чества. </p>

            <p class="subtitle red"> <strong>Песнь 9</strong> </p>
            <p> <em class="red">Ирмос<strong>:</strong></em> Бо́га человéком
                невозмо́жно ви́дети, на Него́же не смéют чи́ни а́нгельстии взира́ти; Тобо́ю же, Всечи́стая, яви́ся
                человéком Сло́во Воплощéнно, Его́же велича́юще, с Небéсными Во́и Тя ублажа́ем. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Ны́не к вам прибегаю́, А́нгели, Арха́нгели и вся
                Небéсныя Си́лы, у Престо́ла Бо́жия стоя́щии, моли́теся ко Творцу́ своему́, да изба́вит ду́шу мою́ от
                му́ки вéчныя. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Ны́не пла́чуся к вам, святи́и патриа́рси, ца́рие и
                проро́цы, апо́столи и святи́телие и вси избра́ннии Христо́вы: помози́те ми на судé, да спасéт ду́шу мою́
                от си́лы вра́жия. </p>
            <p> <span class="red">П</span>оми́луй мя, Бо́же, поми́луй мя. </p>
            <p> Ны́не к вам воздежу́ ру́це, святи́и му́ченицы,
                пусты́нницы, дéвственницы, пра́ведницы и вси святи́и, моля́щиися ко Го́споду за весь мир, да поми́лует
                мя в час смéрти моея́. </p>
            <p> <span class="red">П</span>ресвята́я Богоро́дице, спаси́ нас. </p>
            <p> <em class="red">Богородичен</em>: Ма́ти Бо́жия, помози́ ми, на Тя
                си́льне надею́щемуся, умоли́ Сы́на Своего́, да поста́вит мя недосто́йнаго одесную́ Себé, егда́ ся́дет
                судя́й живы́х и мéртвых, ами́нь. </p>
            <p> <span class="red">П</span>ресвята́я Богоро́дице, спаси́ нас. </p>
            <p> То́ка слез мои́х не отврати́ся, Я́же от вся́каго
                лица́ вся́ку слéзу отъéшаго, Дéво, Христа́ ро́ждшая. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Ра́дости моé сéрдце испо́лни, Дéво, Я́же ра́дости
                приéмшая исполнéние, грехо́вную печа́ль потребля́ющи. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Приста́нище и предста́тельство к Тебé прибегаю́щих
                бу́ди, Дéво, и стена́ неруши́мая, прибéжище же и покро́в и весéлие. </p>
            <p> <span class="red">П</span>ресвята́я Богоро́дице, спаси́ нас. </p>
            <p> Свéта Твоего́ заря́ми просвети́, Дéво, мрак невéдения
                отгоня́ющи, благовéрно Богоро́дицу Тя исповéдающих. </p>
            <p> <span class="red">П</span>ресвята́я Богоро́дице, спаси́ нас. </p>
            <p> На мéсте озлоблéния нéмощи смири́вшагося, Дéво,
                исцели́, из нездра́вия во здра́вие претворя́ющи. </p>
            <p> <em class="red">Иисусу</em>: Го́споди Иису́се Христé Бо́же мой,
                поми́луй мя. </p>
            <p> Поми́луй мя, еди́не Спа́се мой, я́ко ми́лостив еси́ и
                милосéрд, и пра́ведных лико́в сотвори́ мя прича́стника. </p>
            <p> <span class="red">С</span>вяты́й А́нгеле Бо́жий, храни́телю мой, моли́ Бо́га о
                мне. </p>
            <p> Мы́слити ми при́сно и твори́ти, Госпо́день А́нгеле,
                благая́ и полéзная да́руй, я́ко си́льна яви́ в нéмощи и не поро́чна. </p>
            <p> <em class="red">Слава</em>: Я́ко имея́ дерзновéние к Царю́
                Небéсному, Того́ моли́, с про́чими безпло́тными, поми́ловати мя окая́ннаго. </p>
            <p> <em class="red">И ныне</em>: Мно́го дерзновéние иму́щи, Дéво, к
                Вопло́щшемуся из Тебé, преложи́ мя от уз и разрешéние ми пода́ждь и спасéние, моли́тва ми Твои́ми. </p>

            <p class="subtitle red"> <strong>Молитва ко Господу нашему Иисусу
                    Христу</strong> </p>
            <p > Влады́ко Христé Бо́же, И́же страстьми́ Свои́ми
                стра́сти моя́ исцели́вый и я́звами Свои́ми я́звы моя́ уврачева́вый, да́руй мне, мно́го Тебé
                прегреши́вшему, слéзы умилéния; сраствори́ моему́ тéлу от обоня́ния Животворя́щаго Тéла Твоего́, и на
                слади́ ду́шу мою́ Твоéю Честно́ю Кро́вию от го́рести, ею́ же мя сопроти́вник напои́; возвы́си мой ум к
                Тебé, до́лу пони́кший, и возведи́ от про́пасти поги́бели: я́ко не и́мам покая́ния, не и́мам уми́ления,
                не и́мам слезы́ утéшительныя, возводя́щия ча́да ко своему́ наслéдию. Омрачи́хся умо́м в житéйских
                страстéх, не могу́ воззрéти к Тебé в болéзни, не могу́ согрéтися слеза́ми, я́же к Тебé любвé. Но,
                Влады́ко Го́споди Иису́се Христé, Сокро́вище благи́х, да́руй мне покая́ние всецéлое и сéрдце
                люботру́дное во взыска́ние Твоé, да́руй мне благода́ть Твою́ и обнови́ во мне зра́ки Твоего́ о́браза.
                Оста́вих Тя, не оста́ви менé; изы́ди на взыска́ние моé, возведи́ к па́жити Твоéй и сопричти́ мя овца́м
                избра́ннаго Твоего́ ста́да, воспита́й мя с ни́ми от зла́ка Божéственных Твои́х Та́инств, моли́твами
                Пречи́стыя Твоея́ Ма́тере и всех святы́х Твои́х. Ами́нь. </p>
                
            <p class="subtitle red"> <strong>Молитва ко Пресвятой Богородице</strong> </p>
            <p> Цари́це моя́ преблагая́, надéждо моя́ Богоро́дице,
                прия́телище си́рых и стра́нных предста́тельнице, скорбя́щих ра́досте, оби́димых покрови́тельнице! Зри́ши
                мою́ беду́, зри́ши мою́ скорбь, помози́ ми я́ко нéмощну, окорми́ мя я́ко стра́нна. Оби́ду мою́ вéси,
                разреши́ ту, я́ко во́лиши: я́ко не и́мам ины́я по́мощи ра́зве Тебé, ни ины́я предста́тельницы, ни
                благи́я утéшительницы, то́кмо Тебé, о Богома́ти, я́ко да сохрани́ши мя и покры́еши во вéки веко́в. Ами́
                нь. </p>                
            <p> К кому́ возопию́, Влады́чице? К кому́ прибéгну в
                го́рести моéй, а́ще не к Тебé, Цари́це Небéсная? Кто плач мой и воздыха́ние моé прии́мет, а́ще не Ты,
                Пренепоро́чная, надéждо христиа́н и прибéжище нам, грéшным? Кто па́че Тебé в напа́стех защити́т? Услы́ши
                у́бо стена́ние моé, и приклони́ у́хо Твоé ко мне, Влады́чице Ма́ти Бо́га моего́, и не прéзри менé,
                трéбующаго Твоея́ по́мощи, и не отри́ни менé, грéшнаго. Вразуми́ и научи́ мя, Цари́це Небéсная; не
                отступи́ от менé, раба́ Твоего́, Влады́чице, за ропта́ние моé, но бу́ди мне Ма́ти и засту́пница. Вруча́ю
                себé ми́лостивому покро́ву Твоему́: приведи́ мя, грéшнаго, к ти́хой и безмятéжней жи́зни, да пла́чуся о
                гресéх мои́х. К кому́ бо прибéгну пови́нный аз, а́ще не к Тебé, упова́нию и прибéжищу грéшных, надéждою
                на неизречéнную ми́лость Твою́ и щедро́ты Твоя́ окриля́емь? О, Влады́чице Цари́це Небéсная! Ты мне
                упова́ние и прибéжище, покро́в и заступлéние и по́мощь. Цари́це моя́ преблагая́ и ско́рая засту́пнице!
                Покры́й Твои́м хода́тайством моя́ прегрешéния, защити́ менé от враг ви́димых и неви́димых; умягчи́
                сердца́ злых человéк, возстаю́щих на мя. О, Ма́ти Го́спода моего́ Творца́! Ты еси́ ко́рень дéвства и
                неувяда́емый цвет чистоты́. О, Богороди́тельнице! Ты пода́ждь ми по́мощь немощствую́щему плотски́ми
                страстьми́ и болéзнующему сéрдцем, еди́но бо Твоé и с Тобо́ю Твоего́ Сы́на и Бо́га на́шего и́мам
                заступлéние; и Твои́м пречу́дным заступлéнием да изба́влюся от вся́кия бéды и напа́сти, о пренепоро́чная
                и пресла́вная Бо́жия Ма́ти Мари́е. Тéмже со упова́нием глаго́лю и вопию́: ра́дуйся, благода́тная,
                ра́дуйся, обра́дованная; ра́дуйся, преблагословéнная, Госпо́дь с Тобо́ю. </p>

            <p class="subtitle red"> <strong>Молитва Ангелу Хранителю</strong> </p>
            <p> А́нгеле Христо́в святы́й, к тебé припа́дая молю́ся,
                храни́телю мой святы́й, прида́нный мне на соблюдéние души́ и тéлу моему́ грéшному от свята́го крещéния,
                аз же своéю лéностию и свои́м злым обы́чаем прогнéвах твою́ пречи́стую свéтлость и отгна́х тя от себé
                всéми сту́дными дéлы: лжа́ми, клевета́ми, за́вистию, осуждéнием, презо́рством, непоко́рством,
                братоненавидéнием, и злопомнéнием, сребролю́бием, прелюбодея́нием, я́ростию, ску́постию, объядéнием без
                сы́тости и опи́вством, многоглаго́ланием, злы́ми по́мыслы и лука́выми, го́рдым обы́чаем и блу́дным
                возбешéнием, имы́й самохотéние на вся́кое плотско́е вожделéние. О зло́е моé произволéние, его́ же и
                ско́ти безсловéснии не творя́т! Да ка́ко возмо́жеши воззрéти на мя, или́ приступи́ти ко мне, а́ки псу
                смердя́щему? Кото́рыма очи́ма, А́нгеле Христо́в, воззри́ши на мя, оплéтшася зле во гну́сных дéлех? Да
                ка́ко ужé возмогу́ отпущéния проси́ти го́рьким и злым мои́м и лука́вым дея́нием, в ня́же впада́ю по вся
                дни и но́щи и на всяк час? Но молю́ся ти припа́дая, храни́телю мой святы́й, умилосéрдися на мя грéшнаго
                и недосто́йнаго раба́ твоего́ (имя), бу́ди ми помо́щник и засту́пник на зла́го моего́ сопроти́вника,
                святы́ми твои́ми моли́твами, и Ца́рствия Бо́жия прича́стника мя сотвори́ со всéми святы́ми, всегда́, и
                ны́не и при́сно и во вéки веко́в. Ами́нь. </p>
        </article>
    </main>

</body>

</html>
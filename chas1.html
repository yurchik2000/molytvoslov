<!DOCTYPE html>
<html lang="en">

<head>
   <meta charset="UTF-8">
   <meta http-equiv="X-UA-Compatible" content="IE=edge">
   <meta name="viewport" content="width=device-width, initial-scale=1.0">
   <title>Час перший</title>
   <link rel="stylesheet" href="style.css">
</head>

<body>
   <main>
      <h2>Час перший</h2>
      <div class="node-body">
         <p><i>Начало Перваго часа</i>
         </p>
         <p> <i>Глаголет псаломщик:</i> Аминь.
         </p>
         <p> <span class="red">П</span>риидите, поклонимся… <i>(трижды, и поклоны три)</i>.
         </p>

         <p class="subtitle">Псалом 5</p>
         <p> <span class="red">Г</span>лаголы моя внуши Господи, разумей звание мое. Воньми глас молитвы
            моея. Царю мой и Боже мой. Яко к Тебе помолюся Господи, заутра
            услыши глас мой. Заутра предстану Ти, и узриши мя, яко Бог не хотя
            беззаконие Ты еси. Не приидет к Тебе лукавнуяи, не пребудут же
            законопреступницы пред очима Твоима. Возненавидел еси вся творящия
            беззаконие, погубиши вся глаголющия лжу. Мужа крови и льстива
            гнушается Господь. Аз же множеством милости Твоея, вниду в дом
            Твой. Поклонюся к церкви святей Твоей, во страсе Твоем. Господи,
            настави мя правдою Твоею, враг моих ради, исправи пред Собою путь
            мой. Яко несть во устех их истины, сердце их суетно. Гроб отверст
            гортань их, языки своими льщаху: суди им Боже. Да отпадут от
            мыслей своих, по множеству нечестия их изрини я, яко прогневаша Тя,
            Господи. И возвеселятся вси уповающии на Тя, во веки возрадуются и
            вселишися в них. И похвалятся о Тебе любящии имя Твое, яко Ты
            благословиши праведника. Господи, яко оружием благоволения венчал еси
            нас.
         </p>
         <p>
         </p>
         <p class="subtitle">Псалом 89</p>
         <p> <span class="red">Г</span>осподи, прибежище бысть нам в род и род. Прежде даже горам не быти,
            и создатися земли и вселенней, от века и до века Ты еси. Не возврати
            человека во смирение и рекл еси: обратитеся сынове человечестии. Яко
            тысяща лет пред очима Твоима Господи, яко день вчерашнии, иже мимо иде,
            и стража нощная. Уничижения их еще будут. Утро яко трава мимо идет,
            утро процветет и прейдет, на вечер отпадет, ожестеет и исхнет. Яко
            исчезохом гневом Твоим, и яростию Твоею смутихомся. Положил еси
            беззакония наша пред Собою, век наш в просвещение лица Твоего. Яко вси
            дние наши оскудеша, и гневом Твоим исчезохом. Лета наша яко паучина
            паучахуся, дние лет наших, в них же седмьдесят лет. Аще ли же в силах,
            осмьдесят лет; и множае их труд и болезнь. Яко прииде кротость на ны, и
            накажемся. Кто свесть державу гнева Твоего, и от страха Твоего
            ярость Твою исчести; Десницу Твою тако скажи ми, и окованныя
            сердцем в мудрости. Обрати Господи, доколе; и умолен буди на рабы
            Своя. Исполнихомся заутра милости Твоея Господи, и возрадовахомся
            и возвеселихомся. Во вся дни наша возвеселихомся, задни в няже
            смирил ны еси; и лета в няже видехом злая. И призри на рабы Своя, и
            на дела Твоя и настави сыны их. И буди светлость Господа Бога
            нашего на нас, и дела рук наших исправи на нас, и дело рук наших
            исправи.
         </p>
         <p>
         </p>
         <p class="subtitle"> Псалом 100</p>
         <p> <span class="red">М</span>илость и суд воспою Тебе, Господи. Пою и разумею в пути непорочне,
            когда приидеши ко мне? Прехождах в незлобии сердца моего, посреде дому
            моего. Не предлагах пред очима моима вещь законопреступну, творящия
            преступление возненавидех. Не прильпе мне сердце лукаво, уклоняющагося
            от мене лукаваго не познах. Оклеветающаго тай искреняго своего, сего
            изгонях. Гордым оком и несытым сердцем, с сим не ядях. Очи мои
            на верныя земли, посаждати их с собою. Ходяи по пути непорочну,
            сей ми служаше; не живяше посреде дому моего, творяи гордыню.
            Глаголяи неправедная, не исправляше пред очима моима. Во утрия
            избивах вся грешныя земли, потребити от града Господня вся делающия
            беззаконие.
         </p>
         <p> <span class="red">С</span>лава, и ныне.</p>
         <p> <span class="red">А</span>ллилуия, аллилуия, аллилуия, слава Тебе Боже <i>(трижды)</i></p> 
         <p> <span class="red">Г</span>осподи помилуй <i>(трижды)</i>.</p>
         <p> <span class="red">С</span>лава, <i>тропарь дню или святому.</i></p>
         <p> <span class="red">И</span> ныне, <i>Богородичен:</i></p> 
         <p> <span class="red">Ч</span>то Тя нарече́м, о Благода́тная? / Не́бо, я́ко возсия́ла еси́ Со́лнце Пра́вды. / Рай, я́ко прозябла́ еси́ цвет нетле́ния. / Де́ву, я́ко пребыла́ еси́ нетле́нна. / Чи́стую Ма́терь, я́ко име́ла еси́ на святы́х Твои́х объя́тиях Сы́на, всех Бо́га. / Того́ моли́ спасти́ся душа́м на́шим.</p>
         <p> <span class="red">С</span>топы́ моя́ напра́ви по словеси́ Твоему́ / и да не облада́ет мно́ю вся́кое беззако́ние. / Изба́ви мя от клеветы́ челове́ческия, / и сохраню́ за́поведи Твоя́. / Лице́ Твое́ просвети́ на раба́ Твоего́ / и нау́чи мя оправда́нием Твои́м.</p>         
         <p> <span class="red">Д</span>а исполнятся уста моя похвалы, яко да воспою славу Твою, весь день велелепоту Твою.</p>
         <p> <span class="red">С</span>вяты́й Бо́же, Святы́й Кре́пкий, Святы́й Безсме́ртный, поми́луй нас. <i>(Трижды.)</i></p>
         <p> <span class="red">С</span>ла́ва Отцу́ и Сы́ну и Свято́му Ду́ху, и ны́не и при́сно и во ве́ки веко́в. Ами́нь.</p>
         <p> <span class="red">П</span>ресвята́я Тро́ице, поми́луй нас; Го́споди, очи́сти грехи́ на́ша; Влады́ко, прости́ беззако́ния на́ша; Святы́й, посети́ и исцели́ не́мощи на́ша, и́мене Твоего́ ра́ди.</p>
         <p> <span class="red">Г</span>о́споди, поми́луй, <i>(трижды).</i> Сла́ва, и ны́не:</p>
         <p> <span class="red">О́</span>тче наш, И́же еси́ на Небесе́х, да святи́тся и́мя Твое́, да прии́дет Ца́рствие Твое́, да бу́дет во́ля Твоя́, я́ко на Небеси́ и на земли́. Хлеб наш насу́щный да́ждь нам днесь; и оста́ви нам до́лги на́ша, я́коже и мы оставля́ем должнико́м на́шим; и не введи́ нас во искуше́ние, но изба́ви нас от лука́ваго.</p>

         <p class="subtitle">Кондак святаго, или прилучившагося праздника.</p> 
         <p> <span class="red">Г</span>осподи помилуй <i>(40 раз)</i>.</p>

         <p> <span class="red">И</span>же на всяко время, и на всяк час, на
            небеси и на земли, покланяемыи и славимыи, Боже Благии, долготерпеливе и
            многомилостиве; Иже праведники любя и грешных милуя; Иже всех зовыи
            ко спасению, обещания ради будущих благ; сам Господи, приими молитвы
            наша в час сий, и в благости исправи живот наш, к заповедем Твоим. Душа
            наша освяти, и телеса очисти, помышления исправи, и мысли очисти, разум
            уцеломудри и истрезви, и избави нас от всякия скорби, зол и болезней, и
            душевных страстей, и огради нас святыми ангелы Твоими, яко да
            ополчением их соблюдаеми и наставляеми, достигнем во единство веры, и в
            разум неприкосновенныя Ти славы, яко благословен еси во веки,
            аминь.
         </p>
         <p> <span class="red">Г</span>осподи помилуй <i>(трижды)</i>.</p> 
         
         <p> <span class="red">С</span>лава, и ныне...</p>
         
         <p> <span class="red">Ч</span>естнейшую херувим,
            и славнейшую воистину серафим, без истления Бога Слова рождшую,
            сущую Богородицу Тя величаем.</p> 
         <p> <span class="red">И</span>менем Господним благослови, отче.</p> 
         <p> <i>Иерей глаголет: </i>За молитв святых отец наших, Господи Исусе Христе, Сыне Божии,
            помилуй нас.</p> 
         <p> <span class="red">А</span>минь.</p>
         <p> <i>Таже молитва:</i> </p>
         <p> <span class="red">Х</span>ристе́, Све́те И́стинный, просвеща́яй и освяща́яй вся́каго челове́ка, гряду́щаго в мiр, да зна́менается на нас свет лица́ Твоего́, да в нем у́зрим Свет Непристу́пный: и испра́ви стопы́ на́ша к де́ланию за́поведей Твои́х, моли́твами Пречи́стыя Твоея́ Ма́тере, и всех Твои́х святы́х, ами́нь.</p>
         <p><i>И конечный отпуст.</i></p>                  
      </div>
   </main>

</body>

</html>
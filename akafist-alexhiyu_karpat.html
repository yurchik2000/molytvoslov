<!DOCTYPE html>
<html lang="en">

<head>
   <meta charset="UTF-8">
   <meta http-equiv="X-UA-Compatible" content="IE=edge">
   <meta name="viewport" content="width=device-width, initial-scale=1.0">
   <title>Акафіст преподобному Алєксію Карпаторуському</title>
   <link rel="stylesheet" href="style.css">
</head>

<body>
   <main>
      <h2>Акафіст преподобному Алєксію Карпаторуському</h2>
      <div class="node-body">         
         <p class="subtitle red">Кондак 1</p>         
         <p> <span class="red">И</span>збранный премудрым Промыслом Божиим быти возродителем Святыя Православныя веры / и на степень священномонаха возведенный, / в Руси Карпатстей ревностно подвизался еси в распространении веры предков наших, / Сего ради мы, позднейшая чада твоя, / от сердечныя любве к тебе зовем:</p>   
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            
         
         <p class="subtitle red">Икос 1</p>         
         <p> <span class="red">А</span>нгельского мира и всего видимого Творец предуставивый тя быти проповедником спасительныя православныя веры среди народа нашего, мудрованием латинским плененного, но к богоугодному православно-восточному исповеданию тяготеющего, от младенческого возраста избра тя, отче Алексие, да послужиши обращению и спасению многих. Сего ради со дерзновением тебе вопием:</p>            
         <p> <span class="red">Р</span>адуйся, от юности Христа всем сердцем возлюбивый;</p>         
         <p> <span class="red">Р</span>адуйся, от утра жизни твоея Тому Единому поработывай.</p>         
         <p> <span class="red">Р</span>адуйся, усердною молитвою дух твой окрыливый;</p>         
         <p> <span class="red">Р</span>адуйся, во отрочестве образ жития святого показавый.</p>         
         <p> <span class="red">Р</span>адуйся, благочестием своим верныя возвеселяй;</p>         
         <p> <span class="red">Р</span>адуйся, от малых лет за вся сия Богом возлюбленный.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 2</p>         
         <p> <span class="red">В</span>идя родителя твоего на смертнем одре лежаща, телесныя и душевныя страдания его облегчал еси, блаженне, молитвою же усердною и словом его утешая, тому честь, по заповеди Господней, воздал еси. Темже и мы, тобою научаемии заповеди Божия исполняти, небесе и земли Творцу поем:</p>   
         <p> <span class="red">А</span>ллилуиа.</p>

         <p class="subtitle red">Икос 2</p>         
         <p> <span class="red">Р</span>азум богопросвещен имее, уразумел еси, всехвальне, яко нужнейши всего есть благочестие, имже и потщался еси обогатити душу твою, в Законе Господни поучаяся. Сего ради зовем ти:</p>            
         <p> <span class="red">Р</span>адуйся, кроткий Иисуса последователю;</p>         
         <p> <span class="red">Р</span>адуйся, заповедей Господних ревностный исполнителю.</p>         
         <p> <span class="red">Р</span>адуйся, смиренный Христов подражателю;</p>         
         <p> <span class="red">Р</span>адуйся, иноческого равноангельского жития ревнителю.</p>         
         <p> <span class="red">Р</span>адуйся, ревностный благочестия защитниче;</p>         
         <p> <span class="red">Р</span>адуйся, Православия светлый светильниче.</p>         
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 3</p>         
         <p> <span class="red">С</span>илою Вышнего наставляем, стопы твоя в Биксадскую обитель направил еси к прозорливому старцу игумену Аркадию, прося его, да наставит тя на путь добродетели. Темже, получив желаемое, воспел еси Господеви, вся во благо устрояющему, хвалебную песнь:</p>   
         <p> <span class="red">А</span>ллилуиа.</p>

         <p class="subtitle red">Икос 3</p>         
         <p> <span class="red">Ж</span>елание благое имел еси, преблаженне, девство твое сохранити и сочетатися с Церковью Православною, понести же труды и подвиги во спасение бессмертныя души своея и душ ближних твоих. Сего ради ублажаем тя и глаголем:</p>         
         <p> <span class="red">Р</span>адуйся, верный наставниче богомудрия;</p>         
         <p> <span class="red">Р</span>адуйся, чистоты душевныя и телесныя хранителю.</p>         
         <p> <span class="red">Р</span>адуйся, проповедниче Православия дерзновенный;</p>         
         <p> <span class="red">Р</span>адуйся, пламенною проповедию многих ко искренней вере обративый.</p>         
         <p> <span class="red">Р</span>адуйся, словом правды сильныя мира сего обличивый;</p>         
         <p> <span class="red">Р</span>адуйся, яко за сие многая скорби претерпевый.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 4</p>         
         <p> <span class="red">Б</span>уря гонени и скорбей не поколеба души твоея, отче преславне, но, в истинности избранного тобою пути ко спасению себе утверждая, непрестанно воспевал еси Богу: </p>   
         <p> <span class="red">А</span>ллилуиа.</p>

         <p class="subtitle red">Икос 4</p>         
         <p> <span class="red">С</span>лышав сказание житий древних подвижников, како от Господа наставляеми и укрепляеми труды ко трудом прилагаху, тем подражати поревновал еси, отче преподобие, дни и нощи в молитве пребывая и на предстоящия подвиги себе уготовляя. Мы же, дивное твое подвижничество прославляюще, зовем ти таковая:</p>            
         <p> <span class="red">Р</span>адуйся, труды многи, истины ради, подобно апостолом подъявый;</p>         
         <p> <span class="red">Р</span>адуйся, сего ради апостолом Православия в земли Карпатстей достойно именуемый.</p>         
         <p> <span class="red">Р</span>адуйся, отче благосердый, о спасении многих поревновавый;</p>         
         <p> <span class="red">Р</span>адуйся, не своих си, но ближнего искавый.</p>         
         <p> <span class="red">Р</span>адуйся, непоколебимый столпе апостольских преданий;</p>         
         <p> <span class="red">Р</span>адуйся, Христова стада добрый наставниче.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 5</p>         
         <p> <span class="red">Б</span>оготечная звезда, путеводившая иногда волхвы к Богомладенцу Христу, в Вифлееме рожденному, приведет я во святый град Иерусалим, поклонения и молитвы ради. Ты же, славя Бога за велию сию милость, воспевал еси Спасителю нашему: </p>   
         <p> <span class="red">А</span>ллилуиа.</p>

         <p class="subtitle red">Икос 5</p>         
         <p> <span class="red">В</span>идевше братия Афонския Пантелеимоновския обители твою святую ревность о вере истинней, давша ти икону Божией Матери «Акафистную», да будет тебе и народу твоему Заступницею и Покровительницею во всем. Сего ради зовем ти:</p>            
         <p> <span class="red">Р</span>адуйся, на Святую Гору Афонскую удел Божией Матери пришедый;</p>         
         <p> <span class="red">Р</span>адуйся, братиею Пантелеимоновския обители радостно сретенный.</p>         
         <p> <span class="red">Р</span>адуйся, тамо ко Святей Православней Церкви приобщивыйся;</p>         
         <p> <span class="red">Р</span>адуйся, яко сего ради желание сердца твоего исполнися.</p>         
         <p> <span class="red">Р</span>адуйся, яко от братии Афонския во благословение земли нашей икона Богородицы «Акафистная» даровася;</p>         
         <p> <span class="red">Р</span>адуйся, яко с сею иконою и многими православными святынями во отечество свое возвративыйся.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 6</p>         
         <p> <span class="red">П</span>роповедником православной веры и благочестия до скончания земного жития твоего был еси, преподобие, помощи во всем у Царицы Небесныя непрестанно прося, моляся пред чудотворною Ее иконою «Акафистною», пред нею же и мы сподобляемся воспевати: </p>   
         <p> <span class="red">А</span>ллилуиа.</p>

         <p class="subtitle red">Икос 6</p>         
         <p> <span class="red">В</span>озсия сугубая благодать Божия в тебе, отче Алексие, по рукоположении тя во иеромонаха для совершения Таинств церковных. Сего ради зело возрадовашеся людие земли Карпатския, зовущия ти:</p>            
         <p> <span class="red">Р</span>адуйся, Ангельский образ приявый;</p>         
         <p> <span class="red">Р</span>адуйся, к Небесным Силам причтенный.</p>         
         <p> <span class="red">Р</span>адуйся, по приятии Ангельского образа благодати священства сподобивыйся;</p>         
         <p> <span class="red">Р</span>адуйся, Таинств церковных совершителю благоговейный.</p>         
         <p> <span class="red">Р</span>адуйся, Святейшия Трапезы предстоятелю умиленный;</p>         
         <p> <span class="red">Р</span>адуйся, за народ твой ходатаю пред Богом неустанный.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 7</p>         
         <p> <span class="red">Х</span>отяй Преблагий Господь явити в тебе новый сосуд благодати Своея, посла тя к многострадальному народу нашему просвещения ради и освящения Таинствами церковными, ихже усердно выну совершал еси, поя Богу:</p>   
         <p> <span class="red">А</span>ллилуиа.</p>

         <p class="subtitle red">Икос 7</p>         
         <p> <span class="red">Н</span>ового тя исповедника показа Господь Бог, егда нечестивии невинного тя связаша и ведоша во узилище. Людие же православнии, видящее сие, великия скорби исполнишася, вопиюще ти таковая:</p>            
         <p> <span class="red">Р</span>адуйся, за веру Христову узы и темничное заключение мужественне претерпевый;</p>         
         <p> <span class="red">Р</span>адуйся, яко святым мучеником тем последовал еси.</p>         
         <p> <span class="red">Р</span>адуйся, яко исповедничеству их подражал еси;</p>         
         <p> <span class="red">Р</span>адуйся, яко терпением твоим диавола победил еси.</p>         
         <p> <span class="red">Р</span>адуйся, проповедию твоею на горах Карпатских апостолу Андрею Первозванному уподобивыйся;</p>         
         <p> <span class="red">Р</span>адуйся, святых равноапостольных Мефодия и Кирилла славный подражателю.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 8</p>         
         <p> <span class="red">С</span>транствие земное славно прошел еси, отче преблаженне, слово истины Христовой людем возвещая и к покаянию всех призывая, да покаявшеся во гресех своих, чистым сердцем воспоют Христу Богу:</p>   
         <p> <span class="red">А</span>ллилуиа.</p>

         <p class="subtitle red">Икос 8</p>         
         <p> <span class="red">В</span>есь сердечною любовию к Богу и людем пламенея, не пощадил еси телесных и душевных сил твоих для проповеди слова Божия и возрождения веры православныя в народе нашем. Мы же, благодарни суще, во умилении сердца взываем ти сице:</p>
         <p> <span class="red">Р</span>адуйся, преподобие отче Алексие, светильниче Православия;</p>         
         <p> <span class="red">Р</span>адуйся, угодниче Христов, преподобия и правды исполненный.</p>         
         <p> <span class="red">Р</span>адуйся, к возрождению православной веры велию ревность имевый;</p>         
         <p> <span class="red">Р</span>адуйся, к лику преподобноисповедников приобщивыйся.</p>         
         <p> <span class="red">Р</span>адуйся, пастырю добрый, душу свою за овцы твоя положити готовый;</p>         
         <p> <span class="red">Р</span>адуйся, паству твою от волков лютых ограждавый.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 9</p>         
         <p> <span class="red">В</span>сякия скорби и беды претерпел еси от нечестивых, отче многострадальне, но ничтоже возможе разлучити тя от любве Божия. Вся же напасти претерпевая благодатию Христовою, непрестанно воспевал еси Ему: </p>   
         <p> <span class="red">А</span>ллилуиа.</p>

         <p class="subtitle red">Икос 9</p>         
         <p> <span class="red">В</span>итии суемудренныя не могут уразумети истинности православныя веры, ниже постигнути спасающия силы ее, ибо в гордыне своей отпадоша от Единыя Святыя Соборныя и Апостольския Церкви. Мы же, яко чада Божия, научении тобою, отче Алексие, ублажаем тя приветствии сими:</p>            
         <p> <span class="red">Р</span>адуйся, Православия светильниче неугасаемый;</p>
         <p> <span class="red">Р</span>адуйся, народа нашего благодатное украшение.</p>         
         <p> <span class="red">Р</span>адуйся, венцем исповедническим от Христа увенчанный;</p>         
         <p> <span class="red">Р</span>адуйся, Церковью Его славно возвеличенный.</p>         
         <p> <span class="red">Р</span>адуйся, преселивыйся от юдоли сия плачевныя во Иерусалим Горний – Царствие Небесное;</p>         
         <p> <span class="red">Р</span>адуйся, яко и тело твое нетлением зде на земли прославися.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 10</p>         
         <p> <span class="red">С</span>пасти хотяй люди от лжеучений и ересей, труды апостольския понесл еси, всюду проповедуя слово Правды Божия и всех научая православно пети Богу: </p>   
         <p> <span class="red">А</span>ллилуиа.</p>

         <p class="subtitle red">Икос 10</p>         
         <p> <span class="red">С</span>теною твердою и непреоборимою был еси народу твоему, отче преподобие, непрестанно моляся ко Господу, да призрит на люди Своя и да утвердит в них веру правую. Мы же, прославляя труды и подвиги твоя, умиленно вопием ти:</p>            
         <p> <span class="red">Р</span>адуйся, твердое Православия утверждение;</p>
         <p> <span class="red">Р</span>адуйся, света Евангельского сияние.</p>         
         <p> <span class="red">Р</span>адуйся, правило веры и благочестия; радуйся, молитвенниче о нас пред Богом неусыпный.</p>         
         <p> <span class="red">Р</span>адуйся, совершенства христианского изящнейший учителю;</p>         
         <p> <span class="red">Р</span>адуйся, во искушениих житейских всегдашний нам помощниче.</p>                           
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 11</p>         
         <p> <span class="red">П</span>ение всякое побеждается звездочисленными твоими труды, отче Алексие. Кто бо от земнородных прославит многотрудное житие твое, кто возвеличит священныя подвиги твоя, смирение изрядное, молитву непрестанную, любовь нелицемерную, за ню же сподобился еси со всеми Богу угодившими воспевати вечное:</p>   
         <p> <span class="red">А</span>ллилуиа.</p>

         <p class="subtitle red">Икос 11</p>
         <p> <span class="red">С</span>ветозарный светильник явился еси, всеблаженне отче, разгоняя тьму неверия и озлобления в стране нашей светом веры Христовой, сего ради воспеваем ти:</p> 
         <p> <span class="red">Р</span>адуйся, славу мирскую, яко суетную, презревый;</p>         
         <p> <span class="red">Р</span>адуйся, нищету духовную, Христа ради, восприемый.</p>         
         <p> <span class="red">Р</span>адуйся, Православия цвете прекрасный; радуйся, светлостию своею мрак душ наших осиявающий.</p>         
         <p> <span class="red">Р</span>адуйся, апостольского служения сопричастниче;</p>         
         <p> <span class="red">Р</span>адуйся, ревностию о вере православней сердца наша распаляяй.</p>                           
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 12</p>         
         <p> <span class="red">Б</span>лагодать сугубая от Господа дадеся ти, егда приближался к блаженной кончине земного жития твоего, Великий Ангельский образ прияти сподобился еси, да с лики небесными воспевати имаши Богу: </p>   
         <p> <span class="red">А</span>ллилуиа.</p>

         <p class="subtitle red">Икос 12</p>         
         <p> <span class="red">П</span>оюще апостольския труды и подвиги твоя, ублажаем блаженную кончину твою, величаем прославление твое в лике преподобных исповедников Христовых и, предстоя пред многоцелебными мощами твоими, духовно торжествуем, яко имамы нового молитвенника и предстателя пред Богом, вопиюще ти таковая:</p>            
         <p> <span class="red">Р</span>адуйся, Царствие Небесное унаследовавый;</p>
         <p> <span class="red">Р</span>адуйся, яко лицем к лицу славу Божию зриши.</p>
         <p> <span class="red">Р</span>адуйся, всех святых сожителю;</p>         
         <p> <span class="red">Р</span>адуйся, яко купно с ними на Небесех Бога о нас грешных умоляеши.</p>         
         <p> <span class="red">Р</span>адуйся, яко нетленными мощами твоими на земли чудеса являеши;</p>         
         <p> <span class="red">Р</span>адуйся, яко благодатную помощь всем притекающим к тебе подаеши.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 13</p>         
         <p> <span class="red">О</span> преблаженный, новопрославленный отче Алексие, Православия проповедниче и благочестия наставниче, приими от нас, грешных и недостойных, малое сие моление и испроси у Всещедрого Бога Церковь Святую укрепити и от ересей, расколов и нестроений оградити, нам же всем в истинней вере до последнего нашего издыхания пребыти, да чистым сердцем непрестанно воспеваем Спасителю нашему:</p>   
         <p> <span class="red">А</span>ллилуиа.</p>   

         <p class="red"><i>[Се́й конда́к глаго́лется три́жды.] [Далее повторяем 1‑е икос и кондак:]</i></p>

         <p class="subtitle red">Икос 1</p>         
         <p> <span class="red">А</span>нгельского мира и всего видимого Творец предуставивый тя быти проповедником спасительныя православныя веры среди народа нашего, мудрованием латинским плененного, но к богоугодному православно-восточному исповеданию тяготеющего, от младенческого возраста избра тя, отче Алексие, да послужиши обращению и спасению многих. Сего ради со дерзновением тебе вопием:</p>            
         <p> <span class="red">Р</span>адуйся, от юности Христа всем сердцем возлюбивый;</p>         
         <p> <span class="red">Р</span>адуйся, от утра жизни твоея Тому Единому поработывай.</p>         
         <p> <span class="red">Р</span>адуйся, усердною молитвою дух твой окрыливый;</p>         
         <p> <span class="red">Р</span>адуйся, во отрочестве образ жития святого показавый.</p>         
         <p> <span class="red">Р</span>адуйся, благочестием своим верныя возвеселяй;</p>         
         <p> <span class="red">Р</span>адуйся, от малых лет за вся сия Богом возлюбленный.</p>                  
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Кондак 1</p>         
         <p> <span class="red">И</span>збранный премудрым Промыслом Божиим быти возродителем Святыя Православныя веры / и на степень священномонаха возведенный, / в Руси Карпатстей ревностно подвизался еси в распространении веры предков наших, / Сего ради мы, позднейшая чада твоя, / от сердечныя любве к тебе зовем:</p>   
         <p> <span class="red">Р</span>адуйся, преподобие отче Алексие, преславный исповедниче Христов и молитвенниче о душах наших.</p>            

         <p class="subtitle red">Молитва преподобному Алексию, Карпаторусскому исповеднику</p>
         <span style="font-size: 14pt;"><span style="color: #ff0000;"></span></span>
         <p> <span class="red">О</span> священная главо, преподобие отче наш Алексие, вемы, яко ты, предстоя Престолу Пресвятыя Троицы, велие имаше дерзновение в молитвах пред Господем. Воззри и ныне на нас, грешных и недостойных чад твоих, к тебе ныне припадающих и усердно молящихся: умоли Господа, да подаст нам решимость стяжати благочестие отцев наших, его же ты стяжал еси от юности твоея. Ты в житии твоем ревностный защититель и хранитель истинныя веры был еси, помози и нам незыблемо соблюсти веру православную. Тихая бо душа твоя зело преуспела в Божественном смиренномудрии, научи и нас разум наш питати, не многомятежной мудростию человеческой, но смиренным познанием воли Божией. Ей, угодниче Божий, не презри нас, молящихся тебе, ибо не токмо от бед и скорбей избавления просим, но силы и твердости, великодушия и любви просим, дабы без роптания переносить оныя напасти, восстающие на ны. Испроси нам и неослабное терпение даже до конца жития нашего, мир с Господом и грехов отпущение. Отче святый, укроти в стране нашей ветры неверия и смуты, да водворит Господь на земли нашей тишину, благочестие и любовь нелицемерную. Молитвами твоими да сохранит ю от междоусобныя брани, да укрепит Святую Церковь нашу Православную, да не оскудеет она истинными пастырями, добрыми делателями, право правящими слово Евангельския истины. Упаси и заблудшия овцы стада Христова, да обратятся на путь благочестия и спасения. Наипаче же моли Господа сил, да возродится земля наша святым покаянием и единым сердцем и едиными усты да прославит дивного во святых Своих Бога, в Троице славимого Отца и Сына и Святого Духа во веки веков. Аминь.</p>   


      </div>
   </main>

</body>

</html>
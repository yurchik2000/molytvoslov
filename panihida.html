<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Паніхіда</title>
    <link rel="stylesheet" href="style.css">
</head>
<body>
    <main>
        <h2>Паніхіда</h2>
        <div class="node-body"><p><i> После обычного начала и 90-го псалма:</i> «Живый в помощи Вышняго…»
            <p><br>
                <strong>Псалом 90</strong></p>
            <p>Живый в помощи Вышняго, в крове Бога Небеснаго водворится. Речет Господеви: Заступник мой еси и Прибежище мое, Бог мой, и уповаю на Него. Яко Той избавит тя от сети ловчи, и от словесе мятежна, плещма Своима осенит тя, и под криле Его надеешися: оружием обыдет тя истина Его. Не убоишися от страха нощнаго, от стрелы летящия во дни, от вещи во тме преходящия, от сряща, и беса полуденнаго. Падет от страны твоея тысяща, и тма одесную тебе, к тебе же не приближится, обаче очима твоима смотриши, и воздаяние грешников узриши. Яко Ты, Господи, упование мое, Вышняго положил еси прибежище твое. Не приидет к тебе зло, и рана не приближится телеси твоему, яко Ангелом Своим заповесть о тебе, сохранити тя во всех путех твоих. На руках возмут тя, да не когда преткнеши о камень ногу твою, на аспида и василиска наступиши, и попереши льва и змия. Яко на Мя упова, и избавлю и: покрыю и, яко позна имя Мое. Воззовет ко Мне, и услышу его: с ним есмь в скорби, изму его, и прославлю его, долготою дней исполню его, и явлю ему спасение Мое.</p>            
            <i> Великая ектения</i> «Миром Господу помолимся» <i> с заупокойными
            прошениями, затем</i> «Аллилуиа» <i> со стихами, потом:</i>
               </p><p>   <br><strong>Тропарь, глас 8-й:</strong><br></p><p>   Глубиною мудрости человеколюбно вся строяй, и полезное всем подаваяй,
            Едине Содетелю, упокой, Господи, души раб Твоих: на Тя бо упование
            возложиша, Творца и Зиждителя и Бога нашего.
            </p><p>  Слава Отцу и Сыну и Святому Духу, и ныне и присно и во веки веков. Аминь.
            </p><p>   Тебе и стену и пристанище имамы, и Молитвенницу благоприятну к Богу,
            Егоже родила еси, Богородице Безневестная, верных спасение.
            </p><p>   <br><strong>Тропари за упокой, глас 5-й</strong><br></p><p>   <i>Запев:</i> Благословен еси, Господи, научи мя оправданием Твоим.
            </p><p>   Святых лик обрете источник жизни и дверь райскую, да обрящу и аз
            путь покаянием, погибшее овча аз есмь, воззови мя, Спасе, и спаси
            мя.
            </p><p>   <i>Запев:</i> Благословен еси, Господи, научи мя оправданием Твоим.
            </p><p>   Агнца Божия проповедавше и заклани бывше якоже агнцы, и к жизни
            нестареемей, святии; и присносущней преставльшеся: Того прилежно,
            мученицы, молите долгов разрешение нам даровати.
            </p><p>   <i>Запев:</i> Благословен еси, Господи, научи мя оправданием Твоим.
            </p><p>   В путь узкий хождшии прискорбный, вси в житии крест яко ярем
            вземшии и Мне последовавший верою, приидите насладитеся, ихже уготовах
            вам почестей и венцев небесных.
            </p><p>   <i>Запев:</i> Благословен еси, Господи, научи мя оправданием Твоим.
            </p><p>   Образ есмь неизреченныя Твоея славы, аще и язвы ношу прегрешений,
            ущедри Твое создание, Владыко, и очисти Твоим благоутробием, и
            возжеленное Отечество подаждь ми, рая паки жителя мя сотворяя.
            </p><p>   <i>Запев:</i> Благословен еси, Господи, научи мя оправданием Твоим.
            </p><p>   Древле убо от не сущих создавый мя и образом Твоим Божественным
            почтый, преступлением же заповеди, паки мя возвративый в землю,
            
            от неяже взят бых, но еже по подобию возведи древнею добротою
            возобразитися.
            </p><p>   <i>Запев:</i> Благословен еси, Господи, научи мя оправданием Твоим.
            </p><p>   Упокой, Боже, рабы Твоя и учини я в раи, идеже лицы святых, Господи,
            и праведницы сияют яко светила; усопшия рабы Твоя упокой, презирая их
            вся согрешения.
            </p><p>   Слава Отцу и Сыну и Святому Духу.
            </p><p>   Трисиятельное Единаго Божества, благочестно поем вопиюще: Свят еси,
            Отче Безначальный, Собезначальный Сыне, и Божественный Душе; просвети
            нас, верою Тебе служащих, и вечнаго огня исхити.
            </p><p>   И ныне и присно и во веки веков. Аминь.
            </p><p>   Радуйся, Чистая, Бога плотию рождшая во спасение всех, Еюже род
            человеческий обрете спасение, Тобою да обрящем рай, Богородице Чистая,
            Благословенная!
            </p><p>   Аллилуиа, аллилуиа, аллилуиа, слава Тебе, Боже. (<i> Трижды</i>)
            </p><p>   <i> Посем ектения:</i> Паки и паки…
            </p><p>   Еще молимся о упокоении душ усопших рабов Божиих (<i> имярек</i>), и о еже
            простится им всякому прегрешению, вольному же и невольному.
            </p><p>   <i> Хор:</i> Яко да Господь Бог учинит души их, идеже праведнии упокояются.
            </p><p>   <i> Хор:</i> Господи, помилуй.
            </p><p>   Милости Божия, Царства Небеснаго, и оставления грехов их, у Христа
            Безсмертнаго Царя и Бога нашего просим.
            </p><p>   <i> Хор:</i> Подай, Господи.
            </p><p>   <br><strong>Молитва</strong><br></p><p>   Боже духов и всякия плоти, смерть поправый и диавола упразднивый, и
            живот миру Твоему даровавый! Сам Господи, упокой души усопших рабов
            Твоих (<i> имярек</i>), в месте светле, в месте злачне, в месте покойне,
            отнюдуже отбеже болезнь, печаль и воздыхание. Всякое согрешение,
            содеянное ими, словом, или делом, или помышлением, яко Благий
            Человеколюбец Бог прости, яко несть человек, иже жив будет и не согрешит,
            Ты бо един, кроме греха, правда Твоя правда во веки, и слово Твое
            истина.
            </p><p>   <i> Возглас:</i> Яко Ты еси Воскресение, и Живот, и покой усопших рабов
            Твоих…
            
            </p><p>   <br><strong>Седален, глас 5-й:</strong><br></p><p>   Покой, Спасе наш, с праведными рабы Твоя, и сия всели во дворы Твоя,
            якоже есть писано, презирая яко Благ, прегрешения их, вольная и невольная,
            и вся яже в ведении и не в ведении, Человеколюбче.
            </p><p>   Слава Отцу и Сыну и Святому Духу. И ныне и присно и во веки веков.
            Аминь.
            </p><p>   От Девы возсиявый миру, Христе Боже, сыны света Тою показавый,
            помилуй нас.
            </p>
            
            <p><br>
                <strong>Псалом 50</strong></p>
            <p>Поми́луй мя, Бо́же, по вели́цей ми́лости Твое́й, и по мно́жеству щедро́т Твои́х очи́сти беззако́ние мое́. Наипа́че омы́й мя от беззако́ния моего́, и от греха́ моего́ очи́сти мя; я́ко беззако́ние мое́ аз зна́ю, и грех мой пре́до мно́ю есть вы́ну. Тебе́ еди́ному согреши́х и лука́вое пред Тобо́ю сотвори́х;&nbsp;я́ко да оправди́шися во словесе́х Твои́х, и победи́ши внегда́ суди́ти Ти. Се бо, в беззако́ниих зача́т есмь, и во гресе́х роди́ мя ма́ти моя́. Се бо, и́стину возлюби́л еси́; безве́стная и та́йная прему́дрости Твоея́ яви́л ми еси́. Окропи́ши мя иссо́пом, и очи́щуся; омы́еши мя, и па́че сне́га убелю́ся. Слу́ху моему́ да́си ра́дость и весе́лие; возра́дуются ко́сти смире́нныя. Отврати́ лице́ Твое́ от грех мои́х и вся беззако́ния моя́ очи́сти. Се́рдце чи́сто сози́жди во мне, Бо́же, и дух прав обнови́ во утро́бе мое́й. Не отве́ржи мене́ от лица́ Твоего́ и Ду́ха Твоего́ Свята́го не отыми́ от мене́. Возда́ждь ми ра́дость спасе́ния Твое́го и Ду́хом Влады́чним утверди́ мя. Научу́ беззако́ныя путе́м Твои́м, и нечести́вии к Тебе́ обратя́тся. Изба́ви мя от крове́й, Бо́же, Бо́же спасе́ния моего́; возра́дуется язы́к мой пра́вде Твое́й. Го́споди, устне́ мои отве́рзеши, и уста́ моя́ возвестя́т хвалу́ Твою́. Я́ко а́ще бы восхоте́л еси́ же́ртвы, дал бых у́бо: всесожже́ния не благоволи́ши. Же́ртва Бо́гу дух сокруше́н; се́рдце сокруше́нно и смире́нно Бог не уничижи́т. Ублажи́, Го́споди, благоволе́нием Твои́м Сио́на, и да сози́ждутся сте́ны Иерусали́мския. Тогда́ благоволи́ши же́ртву пра́вды, возноше́ние и всесожега́емая; тогда́ возложа́т на oлта́рь Твой тельцы́.</p>
            
            <p>   <br><strong>Ирмосы канона, глас 8:</strong><br></p><p>   <br><strong>ПЕСНЬ 1:</strong><br></p>  Яко по суху пешешествовав Израиль, по бездне стопами,
            гонителя фараона видя потопляема, Богу победную песнь поим вопияше.
            <p>   <i>Катавасия:</i> Воду прошед яко сушу, и египетскаго зла избежав,
            израильтянин вопияше:
            </p><p>   Избавителю и Богу нашему поим.
            </p><p>   Запевы: Покой, Господи, души усопших раб Твоих.
            </p><p>   Слава Отцу и Сыну и Святому Духу.
            </p><p>   И ныне и присно и во веки веков. Аминь.
            </p><p>   <br><strong>ПЕСНЬ 3:</strong><br></p>  Несть свят, якоже Ты, Господи Боже мой, вознесый
            рог верных Твоих, Блаже, и утвердивый нас на камени исповедания
            Твоего.
            <p>   <i>Катавасия:</i> Небеснаго круга Верхотворче, Господи, и Церкве Зиждителю,
            Ты мене утверди в любви Твоей, желаний краю, верных утверждение, Едине
            Человеколюбче.
            
            </p><p>   <br><strong>ПЕСНЬ 6:</strong><br></p>  Житейское море, воздвизаемое зря напастей бурею, к тихому
            пристанищу Твоему притек, вопию Ти: возведи от тли живот мой,
            Многомилостиве.
            <p>   <i>Катавасия:</i> Молитву пролию ко Господу, и Тому возвещу печали моя, яко
            зол душа моя исполнися, и живот мой аду приближися, и молюся яко Иона:
            от тли, Боже, возведи мя.
            </p><p>   <i>Кондак, глас 8-й:</i> Со святыми упокой, Христе, душы раб Твоих, идеже
            несть болезнь, ни печаль, ни воздыхание, но жизнь безконечная.
            </p><p>   <i>Икос:</i> Сам Един еси Безсмертный, сотворивый и создавый человека:
            земнии убо от земли создахомся, и в землю туюжде пойдем, якоже повелел
            еси, Создавый мя и рекий ми: яко земля еси и в землю отыдеши, аможе вси
            человецы пойдем, надгробное рыдание творяще песнь: аллилуиа, аллилуиа,
            аллилуиа.
            </p><p>   <i> Иерей:</i> Богородицу и Матерь Света в песнех возвеличим.
            </p><p>   <i> Хор:</i> Дуси и души праведных восхвалят Тя, Господи.
            </p><p>   <br><strong>ПЕСНЬ 9:</strong><br></p>  Бога человеком невозможно видети, на Него же не смеют
            чини ангельстии взирати: Тобою бо, Всечистая, явися человеком Слово
            воплощенно, Егоже величающе, с небесными вои Тя ублажаем.
            <p>   <i>Катавасия:</i> Ужасеся о сем небо, и земли удивишася концы, яко Бог явися
            человеком плотски, и чрево Твое бысть пространнейшее небес. Тем Тя,
            Богородицу, ангелов и человек чиноначалия величают.
            </p><p>   Святый Боже, Святый Крепкий, Святый Безсмертный, помилуй нас. <i>
            (Tрижды)</i>
            </p><p>   Слава Отцу и Сыну и Святому Духу, и ныне и присно и во веки веков.
            Аминь.
            </p><p>   Пресвятая Троице, помилуй нас; Господи, очисти грехи наша; Владыко,
            прости беззакония наша; Святый, посети и исцели немощи наша, имене
            Твоего ради.
            </p><p>   Господи, помилуй. <i> (Трижды)</i>
            </p><p>   Слава Отцу и Сыну и Святому Духу, и ныне и присно и во веки веков.
            Аминь.
            </p><p>   Отче наш, Иже еси на небесех! Да святится имя Твое, да приидет
            Царствие Твое, да будет воля Твоя, яко на небеси и на земли. Хлеб наш
            
            насущный даждь нам днесь; и остави нам долги наша, якоже и мы оставляем
            должником нашим; и не введи нас во искушение, но избави нас от
            лукаваго.
            </p><p>   <i>Тропари, глас 4-й:</i> Со духи праведных скончавшихся души раб
            Твоих, Спасе, упокой, сохраняя их во блаженней жизни, яже у Тебе,
            Человеколюбче.
            </p><p>   В покоищи Твоем, Господи, идеже вси святии Твои упокоеваются, упокой
            и души раб Твоих, яко Един еси Человеколюбец.
            </p><p>   Слава Отцу и Сыну и Святому Духу.
            </p><p>   Ты еси Бог, сошедый во ад и узы окованных разрешивый, Сам и души
            раб Твоих упокой.
            </p><p>   И ныне и присно и во веки веков. Аминь.
            </p><p>   Едина Чистая и Непорочная Дево, Бога без семене рождшая, моли
            спастися душам их.
            </p><p>   <i>Посем ектения:</i> Помилуй нас, Боже…
            </p><p>   <i>Отпуст и возглашение иерея или диакона:</i>
            </p><p>   Во блаженном успении вечный покой подаждь, Господи, усопшим рабом
            Твоим <i>(имярек)</i> и сотвори им вечную память.
            </p><p>   <i> Хор:</i> Вечная память. (<i> Трижды</i>)
            
               </p></div>
    </main>
    
</body>
</html>
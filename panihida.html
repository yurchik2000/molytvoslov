<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Паніхіда</title>
    <link rel="stylesheet" href="style.css">
</head>

<body>
    <main>
        <h2>Паніхіда</h2>
        <div class="node-body">
            <p><i> После обычного начала и 90-го псалма:</i> «Живый в помощи Вышняго…»
            <p class="subtitle">
                <strong>Псалом 90</strong>
            </p>
            <p>Живый в помощи Вышняго, в крове Бога Небеснаго водворится. Речет Господеви: Заступник мой еси и Прибежище
                мое, Бог мой, и уповаю на Него. Яко Той избавит тя от сети ловчи, и от словесе мятежна, плещма Своима
                осенит тя, и под криле Его надеешися: оружием обыдет тя истина Его. Не убоишися от страха нощнаго, от
                стрелы летящия во дни, от вещи во тме преходящия, от сряща, и беса полуденнаго. Падет от страны твоея
                тысяща, и тма одесную тебе, к тебе же не приближится, обаче очима твоима смотриши, и воздаяние грешников
                узриши. Яко Ты, Господи, упование мое, Вышняго положил еси прибежище твое. Не приидет к тебе зло, и рана
                не приближится телеси твоему, яко Ангелом Своим заповесть о тебе, сохранити тя во всех путех твоих. На
                руках возмут тя, да не когда преткнеши о камень ногу твою, на аспида и василиска наступиши, и попереши
                льва и змия. Яко на Мя упова, и избавлю и: покрыю и, яко позна имя Мое. Воззовет ко Мне, и услышу его: с
                ним есмь в скорби, изму его, и прославлю его, долготою дней исполню его, и явлю ему спасение Мое.</p>

            <i> Великая ектения</i> «Миром Господу помолимся» <i> с заупокойными
                прошениями, затем</i> «Аллилуиа» <i> со стихами, потом:</i>

            </p>
            <p class="subtitle"><strong>Тропарь, глас 8-й:</strong><br></p>
            <p> Глубиною мудрости человеколюбно вся строяй, и полезное всем подаваяй,
                Едине Содетелю, упокой, Господи, души раб Твоих: на Тя бо упование
                возложиша, Творца и Зиждителя и Бога нашего.
            </p>
            <p> <i>Слава Отцу и Сыну и Святому Духу, и ныне и присно и во веки веков. Аминь.</i>
            </p>
            <p> Тебе и стену и пристанище имамы, и Молитвенницу благоприятну к Богу,
                Егоже родила еси, Богородице Безневестная, верных спасение.
            </p>
            <p class="subtitle"><strong>Тропари за упокой, глас 5-й</strong><br></p>
            <p> <i>Запев: Благословен еси, Господи, научи мя оправданием Твоим. </i></p>
            <p> Святых лик обрете источник жизни и дверь райскую, да обрящу и аз
                путь покаянием, погибшее овча аз есмь, воззови мя, Спасе, и спаси
                мя.
            </p>
            <p> <i>Запев: Благословен еси, Господи, научи мя оправданием Твоим. </i></p>
            <p> Агнца Божия проповедавше и заклани бывше якоже агнцы, и к жизни
                нестареемей, святии; и присносущней преставльшеся: Того прилежно,
                мученицы, молите долгов разрешение нам даровати.
            </p>
            <p> <i>Запев: Благословен еси, Господи, научи мя оправданием Твоим. </i> </p>
            <p> В путь узкий хождшии прискорбный, вси в житии крест яко ярем
                вземшии и Мне последовавший верою, приидите насладитеся, ихже уготовах
                вам почестей и венцев небесных.
            </p>
            <p> <i>Запев: Благословен еси, Господи, научи мя оправданием Твоим. </i></p>
            <p> Образ есмь неизреченныя Твоея славы, аще и язвы ношу прегрешений,
                ущедри Твое создание, Владыко, и очисти Твоим благоутробием, и
                возжеленное Отечество подаждь ми, рая паки жителя мя сотворяя.
            </p>
            <p> <i>Запев: Благословен еси, Господи, научи мя оправданием Твоим. </i></p>
            <p> Древле убо от не сущих создавый мя и образом Твоим Божественным
                почтый, преступлением же заповеди, паки мя возвративый в землю,
                от неяже взят бых, но еже по подобию возведи древнею добротою
                возобразитися.
            </p>
            <p> <i>Запев: Благословен еси, Господи, научи мя оправданием Твоим. </i></p>
            <p> Упокой, Боже, рабы Твоя и учини я в раи, идеже лицы святых, Господи,
                и праведницы сияют яко светила; усопшия рабы Твоя упокой, презирая их
                вся согрешения.
            </p>
            <p> <i>Слава Отцу и Сыну и Святому Духу.</i>
            </p>
            <p> Трисиятельное Единаго Божества, благочестно поем вопиюще: Свят еси,
                Отче Безначальный, Собезначальный Сыне, и Божественный Душе; просвети
                нас, верою Тебе служащих, и вечнаго огня исхити.
            </p>
            <p> <i>И ныне и присно и во веки веков. Аминь.</i>
            </p>
            <p> Радуйся, Чистая, Бога плотию рождшая во спасение всех, Еюже род
                человеческий обрете спасение, Тобою да обрящем рай, Богородице Чистая,
                Благословенная!
            </p>
            <p> <i>Аллилуиа, аллилуиа, аллилуиа, слава Тебе, Боже. (Трижды)</i>
            </p>
            <p> <i> Посем ектения:</i> Паки и паки…
            </p>
                        
            <p class="subtitle"> <strong>Седален, глас 5-й:</strong></p>
            <p> Покой, Спасе наш, с праведными рабы Твоя, и сия всели во дворы Твоя,
                якоже есть писано, презирая яко Благ, прегрешения их, вольная и невольная,
                и вся яже в ведении и не в ведении, Человеколюбче.
            </p>
            <p> <i>Слава Отцу и Сыну и Святому Духу. И ныне и присно и во веки веков.
                    Аминь.</i>
            </p>
            <p> От Девы возсиявый миру, Христе Боже, сыны света Тою показавый,
                помилуй нас.
            </p>

            <p class="subtitle">
                <strong>Псалом 50</strong>
            </p>
            <p>Поми́луй мя, Бо́же, по вели́цей ми́лости Твое́й, и по мно́жеству щедро́т Твои́х очи́сти беззако́ние мое́.
                Наипа́че омы́й мя от беззако́ния моего́, и от греха́ моего́ очи́сти мя; я́ко беззако́ние мое́ аз зна́ю,
                и грех мой пре́до мно́ю есть вы́ну. Тебе́ еди́ному согреши́х и лука́вое пред Тобо́ю сотвори́х;&nbsp;я́ко
                да оправди́шися во словесе́х Твои́х, и победи́ши внегда́ суди́ти Ти. Се бо, в беззако́ниих зача́т есмь,
                и во гресе́х роди́ мя ма́ти моя́. Се бо, и́стину возлюби́л еси́; безве́стная и та́йная прему́дрости
                Твоея́ яви́л ми еси́. Окропи́ши мя иссо́пом, и очи́щуся; омы́еши мя, и па́че сне́га убелю́ся. Слу́ху
                моему́ да́си ра́дость и весе́лие; возра́дуются ко́сти смире́нныя. Отврати́ лице́ Твое́ от грех мои́х и
                вся беззако́ния моя́ очи́сти. Се́рдце чи́сто сози́жди во мне, Бо́же, и дух прав обнови́ во утро́бе
                мое́й. Не отве́ржи мене́ от лица́ Твоего́ и Ду́ха Твоего́ Свята́го не отыми́ от мене́. Возда́ждь ми
                ра́дость спасе́ния Твое́го и Ду́хом Влады́чним утверди́ мя. Научу́ беззако́ныя путе́м Твои́м, и
                нечести́вии к Тебе́ обратя́тся. Изба́ви мя от крове́й, Бо́же, Бо́же спасе́ния моего́; возра́дуется язы́к
                мой пра́вде Твое́й. Го́споди, устне́ мои отве́рзеши, и уста́ моя́ возвестя́т хвалу́ Твою́. Я́ко а́ще бы
                восхоте́л еси́ же́ртвы, дал бых у́бо: всесожже́ния не благоволи́ши. Же́ртва Бо́гу дух сокруше́н; се́рдце
                сокруше́нно и смире́нно Бог не уничижи́т. Ублажи́, Го́споди, благоволе́нием Твои́м Сио́на, и да
                сози́ждутся сте́ны Иерусали́мския. Тогда́ благоволи́ши же́ртву пра́вды, возноше́ние и всесожега́емая;
                тогда́ возложа́т на oлта́рь Твой тельцы́.</p>

            <p class="subtitle"> <strong>Канон, глас 6</strong></p>
            <p class="subtitle"> <strong>ПЕСНЬ 1:</strong></p>
            <p> <span class="red">Ирмос: </span> <i>Яко по суху пешешествовав Израиль, по бездне стопами,
                    гонителя фараона видя потопляема, Богу победную песнь поим вопияше.</i></p>

            <p> <i>Запевы:</i> Покой, Господи, души усопших раб Твоих.
            </p>
            <p> <i>Слава Отцу и Сыну и Святому Духу.</i>
            </p>
            <p> <i>И ныне и присно и во веки веков. Аминь.</i>
            </p>
            <p><strong>ПЕСНЬ 3:</strong></p>
            <p> <span class="red">Ирмос: </span> <i> Несть свят, якоже Ты, Господи Боже мой, вознесый
                    рог верных Твоих, Блаже, и утвердивый нас на камени исповедания
                    Твоего. </i></p>
            <p> <i>Запевы:</i> Покой, Господи, души усопших раб Твоих.</p>
            <p><i>Слава, и ныне, </i></p>
            <p><i>Ектения малая</i></p>

            <p class="subtitle"><strong>Седален, глас 6</strong></p>
            <p>Воистинну суета всяческая, / житие же сень и соние, / ибо всуе мятется всяк земнородный, / якоже рече
                Писание: / егда мiр приобрящем, / тогда во гроб вселимся, / идеже вкупе царие и нищии. / Темже, Христе
                Боже, / преставльшияся упокой, / яко Человеколюбец.</p>
            <p><i>Слава, и ныне, </i></p>
            <p><i>Богородичен:</i> Всесвятая Богородице, / во время живота моего не остави мене, / человеческому
                предстательству не ввери мя, / но Сама заступи и помилуй мя.</p>

            <p><strong>ПЕСНЬ 4:</strong></p>
            <p> <span class="red">Ирмос: </span> <i> Христос моя сила, / Бог и Господь, честная Церковь / боголепно
                    поет, взывающи / от смысла чиста, о Господе празднующи. </i></p>
            <p> <i>Запевы:</i> Покой, Господи, души усопших раб Твоих.
            </p>
            <p><i>Слава, и ныне, </i></p>

            <p><strong>ПЕСНЬ 5:</strong></p>
            <p> <span class="red">Ирмос: </span> <i> Божиим / светом Твоим, Блаже, / утренюющих Ти души / любовию озари,
                    молюся, / Тя ведети, Слове Божий, / истиннаго Бога, / от мрака греховнаго взывающа. </i></p>
            <p> <i>Запевы:</i> Покой, Господи, души усопших раб Твоих.
            </p>
            <p><i>Слава, и ныне, </i></p>

            <p><strong>ПЕСНЬ 6:</strong></p>
            <p> <span class="red">Ирмос: </span> <i> Житейское море, / воздвизаемое зря напастей бурею, / к тихому
                    пристанищу Твоему притек, вопию Ти: / возведи от тли живот мой, / Многомилостиве. </i></p>
                    <p> <i>Запевы:</i> Покой, Господи, души усопших раб Твоих.</p>                    
            <p><i>Слава, и ныне, </i></p>

            <p> <i>Ектения малая</i></p>

            <p class="subtitle"> <strong>Кондак, глас 8-й:</strong> </p>

            <p>Со святыми упокой, Христе, душы раб Твоих, идеже
                несть болезнь, ни печаль, ни воздыхание, но жизнь безконечная.</p>

            <p class="subtitle"> <strong>Икос:</strong> </p>    
            <p>  Сам Един еси Безсмертный, сотворивый и создавый человека:
                земнии убо от земли создахомся, и в землю туюжде пойдем, якоже повелел
                еси, Создавый мя и рекий ми: яко земля еси и в землю отыдеши, аможе вси
                человецы пойдем, надгробное рыдание творяще песнь: аллилуиа, аллилуиа,
                аллилуиа.
            </p>

            <p><strong>ПЕСНЬ 7:</strong></p>
            <p> <span class="red">Ирмос: </span> <i> Росодательну убо пещь / содела Ангел / преподобным отроком, / халдеи же опаляющее / веление Божие, / мучителя увеща вопити: / благословен еси, Боже отец наших </i></p>
            <p> <i>Запевы:</i> Покой, Господи, души усопших раб Твоих.</p>
            <p><i>Слава, и ныне, </i></p>

            <p><strong>ПЕСНЬ 8:</strong></p>
            <p> <span class="red">Ирмос: </span> <i> Из пламене преподобным росу источил еси / и праведнаго жертву водою попалил еси: / вся бо твориши, Христе, токмо еже хотети. / Тя превозносим во вся веки. </i></p>
            <p> <i>Запевы:</i> Покой, Господи, души усопших раб Твоих.</p>
            <p><i>Слава, и ныне, </i></p>

            <p><strong>ПЕСНЬ 9:</strong></p>
            <p> <span class="red">Ирмос: </span> <i> Бога / человеком невозможно видети, / на Негоже не смеют чини Ангельстии взирати; / Тобою же, Всечистая, явися человеком / Слово Воплощенно, / Егоже величающе, / с небесными вои Тя ублажаем. </i></p>
            <p> <i>Запевы:</i> Покой, Господи, души усопших раб Твоих.</p>
            <p><i>Слава, и ныне, </i></p>



            <p> <i class="red"> Иерей:</i> Богородицу и Матерь Света в песнех возвеличим.
            </p>
            <p> <i class="red"> Лик:</i> Дуси и души праведных восхвалят Тя, Господи.
            </p>
            
            <p class="subtitle"><strong>Трисвятое:</strong></p>
            <p> Святый Боже, Святый Крепкий, Святый Безсмертный, помилуй нас. <i>
                    (Tрижды)</i>
            </p>
            <p> Слава Отцу и Сыну и Святому Духу, и ныне и присно и во веки веков.
                Аминь.
            </p>
            <p> Пресвятая Троице, помилуй нас; Господи, очисти грехи наша; Владыко,
                прости беззакония наша; Святый, посети и исцели немощи наша, имене
                Твоего ради.
            </p>
            <p> Господи, помилуй. <i> (Трижды)</i>
            </p>
            <p> Слава Отцу и Сыну и Святому Духу, и ныне и присно и во веки веков.
                Аминь.
            </p>
            <p> Отче наш, Иже еси на небесех! Да святится имя Твое, да приидет
                Царствие Твое, да будет воля Твоя, яко на небеси и на земли. Хлеб наш

                насущный даждь нам днесь; и остави нам долги наша, якоже и мы оставляем
                должником нашим; и не введи нас во искушение, но избави нас от
                лукаваго.
            </p>


            <p class="subtitle"> <strong>Тропари, глас 4-й:</strong></p>
            <p>
                Со духи праведных скончавшихся души раб
                Твоих, Спасе, упокой, сохраняя их во блаженней жизни, яже у Тебе,
                Человеколюбче.
            </p>
            <p> В покоищи Твоем, Господи, идеже вси святии Твои упокоеваются, упокой
                и души раб Твоих, яко Един еси Человеколюбец.
            </p>
            <p> <strong>Слава Отцу и Сыну и Святому Духу.</strong>
            </p>
            <p> Ты еси Бог, сошедый во ад и узы окованных разрешивый, Сам и души
                раб Твоих упокой.
            </p>
            <p> <strong>И ныне и присно и во веки веков. Аминь.</strong>
            </p>
            <p> Едина Чистая и Непорочная Дево, Бога без семене рождшая, моли
                спастися душам их.
            </p>
            <p> <i>Посем ектения:</i> Помилуй нас, Боже…
            </p>
            <p> <i>Отпуст и возглашение иерея или диакона:</i>
            </p>
            <p> Во блаженном успении вечный покой подаждь, Господи, усопшим рабом
                Твоим <i>(имярек)</i> и сотвори им вечную память.
            </p>
            <p> <i> Хор:</i> Вечная память. (<i> Трижды</i>)

            </p>
        </div>
    </main>

</body>

</html>
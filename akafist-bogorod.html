<!DOCTYPE html>
<html lang="en">

<head>
   <meta charset="UTF-8">
   <meta http-equiv="X-UA-Compatible" content="IE=edge">
   <meta name="viewport" content="width=device-width, initial-scale=1.0">
   <title>Акафіст Пресвятій Богородиці</title>
   <link rel="stylesheet" href="style.css">
</head>

<body>
   <main>
      <h2>Акафіст Пресвятій Богородиці</h2>
      <div class="node-body">         
         <p class="subtitle red">Кондак 1</p>
         <p> <span class="red">В</span>збра́нной Воево́де победи́тельная, я́ко изба́вльшеся от злы́х, благода́рственная воспису́ем Ти́ раби́ Твои́, Богоро́дице; но я́ко иму́щая держа́ву непобеди́мую, от вся́ких на́с бе́д свободи́, да зове́м Ти́:</p>   
         <p> <span class="red">Р</span>а́дуйся, Неве́сто Неневе́стная.</p>   

         <p class="subtitle red">Икос 1</p>
         <p> <span class="red">А</span>нгел предста́тель с Небесе́ по́слан бы́сть рещи́ Богоро́дице: ра́дуйся, и со безпло́тным гла́сом воплоща́ема Тя́ зря́, Го́споди, ужаса́шеся и стоя́ше, зовы́й к Не́й такова́я:</p>   
         <p> <span class="red">Р</span>а́дуйся, Е́юже ра́дость возсия́ет; ра́дуйся, Е́юже кля́тва исче́знет.</p>
         <p> <span class="red">Р</span>а́дуйся, па́дшаго Ада́ма воззва́ние; ра́дуйся, сле́з Е́виных избавле́ние.</p>
         <p> <span class="red">Р</span>а́дуйся, высото́ неудобовосходи́мая челове́ческими по́мыслы; ра́дуйся, глубино́ неудобозри́мая и а́нгельскима очи́ма.</p>
         <p> <span class="red">Р</span>а́дуйся, я́ко еси́ Царе́во седа́лище; ра́дуйся, я́ко но́сиши Нося́щаго вся́.</p>
         <p> <span class="red">Р</span>а́дуйся, Звездо́, явля́ющая Со́лнце; ра́дуйся, утро́бо Боже́ственнаго воплоще́ния.</p>
         <p> <span class="red">Р</span>а́дуйся, Е́юже обновля́ется тва́рь; ра́дуйся, Е́юже покланя́емся Творцу́.</p>                  
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 2</p>
         <p> <span class="red">В</span>и́дящи Свята́я Себе́ в чистоте́, глаго́лет Гаврии́лу де́рзостно: пресла́вное твоего́ гла́са неудобоприя́тельно души́ Мое́й явля́ется: безсе́меннаго бо зача́тия рождество́ ка́ко глаго́леши, зовы́й:</p>   
         <p> <span class="red">А</span>ллилуиа.</p>

         <p class="subtitle red">Икос 2</p>
         <p> <span class="red">Р</span>а́зум недоразумева́емый разуме́ти Де́ва и́щущи, возопи́ к служа́щему: из боку́ чи́сту, Сы́ну ка́ко е́сть роди́тися мо́щно, рцы́ Ми́? К Не́йже о́н рече́ со стра́хом, оба́че зовы́й си́це:</p>   
         <p> <span class="red">Р</span>а́дуйся, сове́та неизрече́ннаго Таи́ннице; ра́дуйся, молча́ния прося́щих ве́ро.</p>
         <p> <span class="red">Р</span>а́дуйся, чуде́с Христо́вых нача́ло; ра́дуйся, веле́ний Его́ глави́зно.</p>
         <p> <span class="red">Р</span>а́дуйся, ле́ствице небе́сная, Е́юже сни́де Бо́г; ра́дуйся, мо́сте, преводя́й су́щих от земли́ на не́бо.</p>
         <p> <span class="red">Р</span>а́дуйся, А́нгелов многослову́щее чу́до; ра́дуйся, бесо́в многоплаче́вное пораже́ние.</p>
         <p> <span class="red">Р</span>а́дуйся, Све́т неизрече́нно роди́вшая; ра́дуйся, е́же ка́ко, ни еди́наго же научи́вшая.</p>
         <p> <span class="red">Р</span>а́дуйся, прему́дрых превосходя́щая ра́зум; ра́дуйся, ве́рных озаря́ющая смы́слы.</p>                  
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 3</p>
         <p> <span class="red">С</span>и́ла Вы́шняго осени́ тогда́ к зача́тию Браконеиску́сную, и благопло́дная Тоя́ ложесна́, я́ко село́ показа́ сла́дкое, все́м хотя́щим жа́ти спасе́ние, внегда́ пе́ти си́це:</p>   
         <p> <span class="red">А</span>ллилуиа.</p>

         <p class="subtitle red">Икос 3</p>
         <p> <span class="red">И</span>му́щи Богоприя́тную Де́ва утро́бу, востече́ ко Елисаве́ти: младе́нец же о́ноя а́бие позна́в Сея́ целова́ние, ра́довашеся, и игра́ньми я́ко пе́сньми вопия́ше к Богоро́дице:</p>   
         <p> <span class="red">Р</span>а́дуйся, о́трасли неувяда́емыя розго́; ра́дуйся, Плода́ безсме́ртнаго стяжа́ние.</p>
         <p> <span class="red">Р</span>а́дуйся, Де́лателя де́лающая Человеколю́бца; ра́дуйся, Сади́теля жи́зни на́шея ро́ждшая.</p>
         <p> <span class="red">Р</span>а́дуйся, ни́во, растя́щая гобзова́ние щедро́т; ра́дуйся, трапе́зо, нося́щая оби́лие очище́ния.</p>
         <p> <span class="red">Р</span>а́дуйся, я́ко ра́й пи́щный процвета́еши; ра́дуйся, я́ко приста́нище душа́м гото́виши.</p>
         <p> <span class="red">Р</span>а́дуйся, прия́тное моли́твы кади́ло; ра́дуйся, всего́ ми́ра очище́ние.</p>
         <p> <span class="red">Р</span>а́дуйся, Бо́жие к сме́ртным благоволе́ние; ра́дуйся, сме́ртных к Бо́гу дерзнове́ние.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 4</p>
         <p> <span class="red">Б</span>у́рю вну́трь име́я помышле́ний сумни́тельных, целому́дренный Ио́сиф смяте́ся, к Тебе́ зря́ небра́чней, и бракоокра́дованную помышля́я, Непоро́чная; уве́дев же Твое́ зача́тие от Ду́ха Свя́та, рече́:</p>   
         <p> <span class="red">А</span>ллилуиа.</p>

         <p class="subtitle red">Икос 4</p>
         <p> <span class="red">С</span>лы́шаша па́стырие А́нгелов пою́щих плотско́е Христо́во прише́ствие, и те́кше я́ко к Па́стырю ви́дят Сего́ я́ко а́гнца непоро́чна, во чре́ве Мари́ине упа́сшася, Ю́же пою́ще ре́ша:</p>   
         <p> <span class="red">Р</span>а́дуйся, А́гнца и Па́стыря Ма́ти; ра́дуйся, дво́ре слове́сных ове́ц.</p>
         <p> <span class="red">Р</span>а́дуйся, неви́димых враго́в муче́ние; ра́дуйся, ра́йских две́рей отверзе́ние.</p>
         <p> <span class="red">Р</span>а́дуйся, я́ко небе́сная сра́дуются земны́м; ра́дуйся, я́ко земна́я сликовству́ют небе́сным.</p>
         <p> <span class="red">Р</span>а́дуйся, апо́столов немо́лчная уста́; ра́дуйся, страстоте́рпцев непобеди́мая де́рзосте.</p>
         <p> <span class="red">Р</span>а́дуйся, тве́рдое ве́ры утвержде́ние; ра́дуйся, све́тлое благода́ти позна́ние.</p>
         <p> <span class="red">Р</span>а́дуйся, Е́юже обнажи́ся а́д; ра́дуйся, Е́юже облеко́хомся сла́вою.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 5</p>
         <p> <span class="red">Б</span>оготе́чную звезду́ узре́вше волсви́, тоя́ после́доваша зари́, и я́ко свети́льник держа́ще ю́, то́ю испыта́ху кре́пкаго Царя́, и дости́гше Непостижи́маго, возра́довашася, Ему́ вопию́ще:</p>   
         <p> <span class="red">А</span>ллилуиа.</p>

         <p class="subtitle red">Икос 5</p>
         <p> <span class="red">В</span>и́деша о́троцы халде́йстии на руку́ Деви́чу Созда́вшаго рука́ми челове́ки, и Влады́ку разумева́юще Его́, а́ще и ра́бий прия́т зра́к, потща́шася дарми́ послужи́ти Ему́, и возопи́ти Благослове́нней:</p>   
         <p> <span class="red">Р</span>а́дуйся, Звезды́ незаходи́мыя Ма́ти; ра́дуйся, заре́ та́инственнаго дне́.</p>
         <p> <span class="red">Р</span>а́дуйся, пре́лести пе́щь угаси́вшая; ра́дуйся, Тро́ицы таи́нники просвеща́ющая.</p>
         <p> <span class="red">Р</span>а́дуйся, мучи́теля безчелове́чнаго измета́ющая от нача́льства; ра́дуйся, Го́спода Человеколю́бца показа́вшая Христа́.</p>
         <p> <span class="red">Р</span>а́дуйся, ва́рварскаго избавля́ющая служе́ния; ра́дуйся, тиме́ния изыма́ющая де́л.</p>
         <p> <span class="red">Р</span>а́дуйся, огня́ поклоне́ние угаси́вшая; ра́дуйся, пла́мене страсте́й изменя́ющая.</p>
         <p> <span class="red">Р</span>а́дуйся, ве́рных наста́внице целому́дрия; ра́дуйся, все́х родо́в весе́лие.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 6</p>
         <p> <span class="red">П</span>ропове́дницы богоно́снии, бы́вше волсви́, возврати́шася в Вавило́н, сконча́вше Твое́ проро́чество, и пропове́давше Тя́ Христа́ все́м, оста́виша И́рода я́ко буесло́вна, не ве́дуща пе́ти:</p>   
         <p> <span class="red">А</span>ллилуиа.</p>

         <p class="subtitle red">Икос 6</p>
         <p> <span class="red">В</span>озсия́вый во Еги́пте просвеще́ние и́стины, отгна́л еси́ лжи́ тьму́: и́доли бо его́, Спа́се, не терпя́ще Твоея́ кре́пости, падо́ша, си́х же изба́вльшиися вопия́ху к Богоро́дице:</p>   
         <p> <span class="red">Р</span>а́дуйся, исправле́ние челове́ков; ра́дуйся, низпаде́ние бесо́в.</p>
         <p> <span class="red">Р</span>а́дуйся, пре́лести держа́ву попра́вшая; ра́дуйся, и́дольскую ле́сть обличи́вшая.</p>
         <p> <span class="red">Р</span>а́дуйся, мо́ре, потопи́вшее фарао́на мы́сленнаго; ра́дуйся, ка́меню, напои́вший жа́ждущия жи́зни.</p>
         <p> <span class="red">Р</span>а́дуйся, о́гненный сто́лпе, наставля́яй су́щия во тьме́; ра́дуйся, покро́ве ми́ру, ши́рший о́блака.</p>
         <p> <span class="red">Р</span>а́дуйся, пи́ще, ма́нны прие́мнице; ра́дуйся, сла́дости святы́я служи́тельнице.</p>
         <p> <span class="red">Р</span>а́дуйся, земле́ обетова́ния; ра́дуйся, из нея́же тече́т ме́д и млеко́.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 7</p>
         <p> <span class="red">Х</span>отя́щу Симео́ну от ны́нешняго ве́ка преста́витися преле́стнаго, вда́лся еси́ я́ко младе́нец тому́, но позна́лся еси́ ему́ и Бо́г соверше́нный. Те́мже удиви́ся Твое́й неизрече́нней прему́дрости, зовы́й:</p>   
         <p> <span class="red">А</span>ллилуиа.</p>

         <p class="subtitle red">Икос 7</p>
         <p> <span class="red">Н</span>о́вую показа́ тва́рь, я́влься Зижди́тель на́м от Него́ бы́вшим, из безсе́менныя прозя́б утро́бы, и сохрани́в Ю́, я́коже бе́, нетле́нну, да чу́до ви́дяще, воспои́м Ю́, вопию́ще:</p>   
         <p> <span class="red">Р</span>а́дуйся, цве́те нетле́ния; ра́дуйся, ве́нче воздержа́ния.</p>
         <p> <span class="red">Р</span>а́дуйся, воскресе́ния о́браз облиста́ющая; ра́дуйся, а́нгельское житие́ явля́ющая.</p>
         <p> <span class="red">Р</span>а́дуйся, дре́во светлоплодови́тое, от него́же пита́ются ве́рнии; ра́дуйся, дре́во благосенноли́ственное, и́мже покрыва́ются мно́зи.</p>
         <p> <span class="red">Р</span>а́дуйся, во чре́ве нося́щая Изба́вителя плене́нным; ра́дуйся, ро́ждшая Наста́вника заблу́ждшим.</p>
         <p> <span class="red">Р</span>а́дуйся, Судии́ пра́веднаго умоле́ние; ра́дуйся, мно́гих согреше́ний проще́ние.</p>
         <p> <span class="red">Р</span>а́дуйся, оде́ждо наги́х дерзнове́ния; ра́дуйся, любы́, вся́кое жела́ние побежда́ющая.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 8</p>
         <p> <span class="red">С</span>тра́нное рождество́ ви́девше, устрани́мся ми́ра, у́м на небеса́ прело́жше: сего́ бо ра́ди высо́кий Бо́г на земли́ яви́ся смире́нный челове́к, хотя́й привлещи́ к высоте́ Тому́ вопию́щия:</p>   
         <p> <span class="red">А</span>ллилуиа.</p>

         <p class="subtitle red">Икос 8</p>
         <p> <span class="red">В</span>е́сь бе́ в ни́жних и вы́шних ника́коже отступи́ неопи́санное Сло́во: снизхожде́ние бо Боже́ственное, не прехожде́ние же ме́стное бы́сть, и рождество́ от Де́вы Богоприя́тныя, слы́шащия сия́:</p>   
         <p> <span class="red">Р</span>а́дуйся, Бо́га невмести́маго вмести́лище; ра́дуйся, честна́го та́инства две́ри.</p>
         <p> <span class="red">Р</span>а́дуйся, неве́рных сумни́тельное слы́шание; ра́дуйся, ве́рных изве́стная похвало́.</p>
         <p> <span class="red">Р</span>а́дуйся, колесни́це пресвята́я Су́щаго на Херуви́мех; ра́дуйся, селе́ние пресла́вное Су́щаго на Серафи́мех.</p>
         <p> <span class="red">Р</span>а́дуйся, проти́вная в то́жде собра́вшая; ра́дуйся, де́вство и рождество́ сочета́вшая.</p>
         <p> <span class="red">Р</span>а́дуйся, Е́юже разреши́ся преступле́ние; ра́дуйся, Е́юже отве́рзеся ра́й.</p>
         <p> <span class="red">Р</span>а́дуйся, ключу́ Ца́рствия Христо́ва; ра́дуйся, наде́ждо бла́г ве́чных.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 9</p>
         <p> <span class="red">В</span>ся́кое естество́ а́нгельское удиви́ся вели́кому Твоего́ вочелове́чения де́лу; непристу́пнаго бо я́ко Бо́га, зря́ше все́м присту́пнаго Челове́ка, на́м у́бо спребыва́юща, слы́шаща же от все́х:</p>   
         <p> <span class="red">А</span>ллилуиа.</p>

         <p class="subtitle red">Икос 9</p>
         <p> <span class="red">В</span>ети́я многовеща́нныя, я́ко ры́бы безгла́сныя ви́дим о Тебе́, Богоро́дице, недоумева́ют бо глаго́лати, е́же ка́ко и Де́ва пребыва́еши, и роди́ти возмогла́ еси́. Мы́ же, та́инству дивя́щеся, ве́рно вопие́м:</p>   
         <p> <span class="red">Р</span>а́дуйся, прему́дрости Бо́жия прия́телище, ра́дуйся, промышле́ния Его́ сокро́вище.</p>
         <p> <span class="red">Р</span>а́дуйся, любому́дрыя нему́дрыя явля́ющая; ра́дуйся, хитрослове́сныя безслове́сныя облича́ющая.</p>
         <p> <span class="red">Р</span>а́дуйся, я́ко обуя́ша лю́тии взыска́теле; ра́дуйся, я́ко увядо́ша баснотво́рцы.</p>
         <p> <span class="red">Р</span>а́дуйся, афине́йская плете́ния растерза́ющая; ра́дуйся, ры́барския мре́жи исполня́ющая.</p>
         <p> <span class="red">Р</span>а́дуйся, из глубины́ неве́дения извлача́ющая; ра́дуйся, мно́ги в ра́зуме просвеща́ющая.</p>
         <p> <span class="red">Р</span>а́дуйся, кораблю́ хотя́щих спасти́ся; ра́дуйся, приста́нище жите́йских пла́ваний.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 10</p>
         <p> <span class="red">С</span>пасти́ хотя́ ми́р, И́же все́х Украси́тель, к сему́ самообетова́н прии́де, и Па́стырь сы́й, я́ко Бо́г, на́с ра́ди яви́ся по на́м челове́к: подо́бным бо подо́бное призва́в, я́ко Бо́г слы́шит:</p>   
         <p> <span class="red">А</span>ллилуиа.</p>

         <p class="subtitle red">Икос 10</p>
         <p> <span class="red">С</span>тена́ еси́ де́вам, Богоро́дице Де́во, и все́м к Тебе́ прибега́ющим: и́бо небесе́ и земли́ Творе́ц устро́и Тя́, Пречи́стая, все́лься во утро́бе Твое́й, и вся́ приглаша́ти Тебе́ научи́в:</p>   
         <p> <span class="red">Р</span>а́дуйся, сто́лпе де́вства; ра́дуйся, две́рь спасе́ния.</p>
         <p> <span class="red">Р</span>а́дуйся, нача́льнице мы́сленнаго назда́ния; ра́дуйся, пода́тельнице Боже́ственныя бла́гости.</p>
         <p> <span class="red">Р</span>а́дуйся, Ты́ бо обнови́ла еси́ зача́тыя сту́дно; ра́дуйся, Ты́ бо наказа́ла еси́ окра́денныя умо́м.</p>
         <p> <span class="red">Р</span>а́дуйся, тли́теля смы́слов упражня́ющая; ра́дуйся, Се́ятеля чистоты́ ро́ждшая.</p>
         <p> <span class="red">Р</span>а́дуйся, черто́же безсе́меннаго уневе́щения; ра́дуйся, ве́рных Го́сподеви сочета́вшая.</p>
         <p> <span class="red">Р</span>а́дуйся, до́брая младопита́тельнице де́вам; ра́дуйся, невестокраси́тельнице ду́ш святы́х.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 11</p>
         <p> <span class="red">П</span>е́ние вся́кое побежда́ется, спростре́тися тща́щееся ко мно́жеству мно́гих щедро́т Твои́х: равночи́сленныя бо песка́ пе́сни а́ще прино́сим Ти́, Царю́ Святы́й, ничто́же соверша́ем досто́йно, я́же да́л еси́ на́м, Тебе́ вопию́щим:</p>   
         <p> <span class="red">А</span>ллилуиа.</p>

         <p class="subtitle red">Икос 11</p>
         <p> <span class="red">С</span>ветоприе́мную свещу́, су́щим во тьме́ я́вльшуюся, зри́м Святу́ю Де́ву, невеще́ственный бо вжига́ющи о́гнь, наставля́ет к ра́зуму Боже́ственному вся́, заре́ю у́м просвеща́ющая, зва́нием же почита́емая, си́ми:</p>   
         <p> <span class="red">Р</span>а́дуйся, луче́ у́мнаго Со́лнца; ра́дуйся, свети́ло незаходи́маго Све́та.</p>
         <p> <span class="red">Р</span>а́дуйся, мо́лние, ду́ши просвеща́ющая; ра́дуйся, я́ко гро́м враги́ устраша́ющая.</p>
         <p> <span class="red">Р</span>а́дуйся, я́ко многосве́тлое возсиява́еши просвеще́ние; ра́дуйся, я́ко многотеку́щую источа́еши реку́.</p>
         <p> <span class="red">Р</span>а́дуйся, купе́ли живопису́ющая о́браз; ра́дуйся, грехо́вную отъе́млющая скве́рну.</p>
         <p> <span class="red">Р</span>а́дуйся, ба́не, омыва́ющая со́весть; ра́дуйся, ча́ше, че́рплющая ра́дость.</p>
         <p> <span class="red">Р</span>а́дуйся, обоня́ние Христо́ва благоуха́ния; ра́дуйся, животе́ та́йнаго весе́лия.</p>
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 12</p>
         <p> <span class="red">Б</span>лагода́ть да́ти восхоте́в, долго́в дре́вних, все́х долго́в Реши́тель челове́ком, прии́де Собо́ю ко отше́дшим Того́ благода́ти, и раздра́в рукописа́ние, слы́шит от все́х си́це:</p>   
         <p> <span class="red">А</span>ллилуиа.</p>

         <p class="subtitle red">Икос 12</p>
         <p> <span class="red">П</span>ою́ще Твое́ Рождество́, хва́лим Тя́ вси́, я́ко одушевле́нный хра́м, Богоро́дице: во Твое́й бо всели́вся утро́бе содержа́й вся́ руко́ю Госпо́дь, освяти́, просла́ви и научи́ вопи́ти Тебе́ все́х:</p>   
         <p> <span class="red">Р</span>а́дуйся, селе́ние Бо́га и Сло́ва; ра́дуйся, свята́я святы́х бо́льшая.</p>
         <p> <span class="red">Р</span>а́дуйся, ковче́же, позлаще́нный Ду́хом; ра́дуйся, сокро́вище живота́ неистощи́мое.</p>
         <p> <span class="red">Р</span>а́дуйся, честны́й ве́нче люде́й благочести́вых; ра́дуйся, честна́я похвало́ иере́ев благогове́йных.</p>
         <p> <span class="red">Р</span>а́дуйся, це́ркве непоколеби́мый сто́лпе; ра́дуйся, Ца́рствия неруши́мая стено́.</p>
         <p> <span class="red">Р</span>а́дуйся, Е́юже воздви́жутся побе́ды; ра́дуйся, Е́юже низпа́дают врази́.</p>
         <p> <span class="red">Р</span>а́дуйся, те́ла моего́ врачева́ние; ра́дуйся, души́ моея́ спасе́ние.</p>
         <p> <span class="red">Р</span>а́дуйся, Неве́сто Неневе́стная.</p>      

         <p class="subtitle red">Кондак 13</p>
         <p> <span class="red">О,</span> Всепе́тая Ма́ти, ро́ждшая все́х святы́х Святе́йшее Сло́во! Ны́нешнее прие́мши приноше́ние, от вся́кия изба́ви напа́сти все́х, и бу́дущия изми́ му́ки, о Тебе́ вопию́щих:</p>   
         <p> <span class="red">А</span>ллилуиа.</p>   

         <p class="red"><i>[Се́й конда́к глаго́лется три́жды.] [Далее повторяем 1‑е икос и кондак:]</i></p>

         <p class="subtitle red">Икос 1</p>
         <p> <span class="red">А́</span>нгел предста́тель с Небесе́ по́слан бы́сть рещи́ Богоро́дице: ра́дуйся, и со безпло́тным гла́сом воплоща́ема Тя́ зря́, Го́споди, ужаса́шеся и стоя́ше, зовы́й к Не́й такова́я:</p>   
         <p> <span class="red">Р</span>а́дуйся, Е́юже ра́дость возсия́ет; ра́дуйся, Е́юже кля́тва исче́знет.</p>
         <p> <span class="red">Р</span>а́дуйся, па́дшаго Ада́ма воззва́ние; ра́дуйся, сле́з Е́виных избавле́ние.</p>         
         <p> <span class="red">Р</span>а́дуйся, высото́ неудобовосходи́мая челове́ческими по́мыслы; ра́дуйся, глубино́ неудобозри́мая и а́нгельскима очи́ма.</p>   
         <p> <span class="red">Р</span>а́дуйся, я́ко еси́ Царе́во седа́лище; ра́дуйся, я́ко но́сиши Нося́щаго вся́.</p>   
         <p> <span class="red">Р</span>а́дуйся, Звездо́, явля́ющая Со́лнце; ра́дуйся, утро́бо Боже́ственнаго воплоще́ния.</p>   
         <p> <span class="red">Р</span>а́дуйся, Е́юже обновля́ется тва́рь; ра́дуйся, Е́юже покланя́емся Творцу́.</p>               
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Кондак 1</p>
         <p> <span class="red">В</span>збра́нной Воево́де победи́тельная, я́ко изба́вльшеся от злы́х, благода́рственная воспису́ем Ти́ раби́ Твои́, Богоро́дице; но я́ко иму́щая держа́ву непобеди́мую, от вся́ких на́с бе́д свободи́, да зове́м Ти́:</p>   
         <p> <span class="red">Р</span>а́дуйся, Неве́сто Неневе́стная.</p>

         <p class="subtitle red">Молитва</p>
         <p> <span class="red">П</span>ресвята́я Влады́чице моя́ Богоро́дице, святы́ми Твои́ми и всеси́льными мольба́ми, отжени́ от мене́, смире́ннаго и окая́ннаго раба́ твоего́, уны́ние, забве́ние, неразу́мие, нераде́ние, и вся́ скве́рная, лука́вая и ху́льная помышле́ния от окая́ннаго моего́ се́рдца и́ от помраче́ннаго ума́ моего́, и погаси́ пла́мень страсте́й мои́х, я́ко ни́щь е́смь и окая́нен: и изба́ви мя́ от мно́гих и́ лю́тых воспомина́ний и предприя́тий, и от все́х де́йств злы́х свободи́ мя: я́ко благослове́нна еси́ от все́х родо́в, и сла́вится Пречестно́е и́мя Твое́ во ве́ки веко́в. Ами́нь.</p>   


      </div>
   </main>

</body>

</html>
<!DOCTYPE html>
<html lang="en">

<head>
   <meta charset="UTF-8">
   <meta http-equiv="X-UA-Compatible" content="IE=edge">
   <meta name="viewport" content="width=device-width, initial-scale=1.0">
   <title>Акафіст преподобному Кукші</title>
   <link rel="stylesheet" href="../style.css">
</head>

<body>
   <main>
      <h2 id="top">Акафіст преподобному Кукші, Одеському чудотворцю <span><a href="../index.html">&larr;</a></span></h2>
      <div class="node-body">         
         <p class="subtitle red">Кондак 1</p>         
         <p> <span class="red">И</span>збранный чудотворче и преславный угодниче Христов, предивный исповедниче и неусыпный о нас молитвенниче, преподобне отче Кукшо, прославляюще прославльшаго тя Господа, хвалебное пение восписуем ти, недостойнии. Ты же, яко имеяй велие дерзновение ко Господу, от всяких нас искушений и бед свободи, зовущих ти:</p>   
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            
         
         <p class="subtitle red">Икос 1</p>         
         <p> <span class="red">А</span>нгела во плоти, распеншася миру лукавому зрим тя, блаженне отче. Святым бо преподобномученикам подражал еси, иже верою содеяша правду, угасиша силу огненную, заградиша уста львов, обратиша в бегство полки чуждих. Темже со благоговением вопием ти таковая:</p>            
         <p> <span class="red">Р</span>адуйся, избранный быти светильником земли нашея.</p>         
         <p> <span class="red">Р</span>адуйся, своими подвиги и чудесы утвердивый в нем веру православную.</p>         
         <p> <span class="red">Р</span>адуйся, сию исповедавый даже до крове и уз.</p>         
         <p> <span class="red">Р</span>адуйся, благий подражателю жития великих угодников.</p>         
         <p> <span class="red">Р</span>адуйся, в смутное время богоборческаго шатания аки адамант непоколебимый явивыйся.</p>         
         <p> <span class="red">Р</span>адуйся, неизреченных дарований сподобивыйся.</p>
         <p> <span class="red">Р</span>адуйся, благодатный иноков путевождю и наставниче.</p>
         <p> <span class="red">Р</span>адуйся, всех притекающих к тебе богомудрый духовниче и прозорливый учителю добротолюбия.</p>         
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 2</p>         
         <p> <span class="red">В</span>идящи мати твоя небесное избранничество, измлада на тебе почившее, радовашеся сердцем и прославляше дивнаго во святых Своих Бога. Благословив же тя образом Казанския Пресвятыя Богородицы на прохождение теснаго и многотруднаго монашескаго жития, принесе тя плод благоуханен Господу. С сим же образом николиже расставался еси, пронеся благословение матерне чрез все поприще земное, со умилением вопия Богу:</p>   
         <p> <span class="red">А</span>ллилуиа.</p>

         <p class="subtitle red">Икос 2</p>         
         <p> <span class="red">Р</span>азум стяжав богопросвещенный от всемилостиваго Спаса, вся красная мира от юности твоея презрел еси, взем крест и последуя Христу. Притек же на поклонение во святый град Иерусалим и лобызая место, идеже страдаше Господь, благий обет добровольнаго крестоношения, иже во иночестем чине, принесл еси. Тем таковое произволение твое хваляще, вопием ти:</p>            
         <p> <span class="red">Р</span>адуйся, благословение святаго града приемый.</p>         
         <p> <span class="red">Р</span>адуйся, к Небесному Иерусалиму душею прилепивыйся.</p>         
         <p> <span class="red">Р</span>адуйся, небесных предзнаменований в паломничестве сем сподобивыйся.</p>         
         <p> <span class="red">Р</span>адуйся, иже банею пакибытия бысть тебе купель Силоамская, в нейже чудесно первым омовение приял еси.</p>         
         <p> <span class="red">Р</span>адуйся, яко тая знамением твоего духовнаго благоплодия и многочадия явилася еси.</p>         
         <p> <span class="red">Р</span>aдyйcя, на Гробе Господнем елей от лампады на тя внезапу излиялся еси.</p>         
         <p> <span class="red">Р</span>адуйся, яко от елея сего мнозии людие, к тебе прикасающеся, помазание прияху.</p>         
         <p> <span class="red">Р</span>адуйся, яко чудо сие знамением бысть неиссякаемыя Божественныя благодати, чрез тебя верным подаваемыя.</p>         
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 3</p>         
         <p> <span class="red">С</span>ила Вышняго осени тя, преблаженне, егда во удел Богоматери, святую гору Афонскую вселился еси, да истинный послушник Пресвятыя Богородицы, всечестныя Игумении всех иноческих обителей будеши, поучаяся в равноангельном подвизе и восходя горе по лествице аскетическаго доброделания, непрестанно взывая Подвигоположнику Христу:</p>   
         <p> <span class="red">А</span>ллилуиа.</p>

         <p class="subtitle red">Икос 3</p>         
         <p> <span class="red">И</span>меяше воистину попечение о спасении души, отвергся разумения своего и во всецелое послушание старцам святогорским вдался еси, да ум Христов приобрящеши. Сего ради посла тебе Бог авву преискусна и наставника нелестна, пустынножителя Мелхиседека, под его же старческим водительством от силы в силу возрастал еси, сподобльшеся пострижения монашескаго. Сего ради толикому усердию твоему дивящеся, умильно восклицаем:</p>         
         <p> <span class="red">Р</span>адуйся, похвало святыя Афонския горы.</p>         
         <p> <span class="red">Р</span>адуйся, любимиче вседержавныя Игумении иноческих обителей.</p>         
         <p> <span class="red">Р</span>адуйся, преподобных отцев Афонских послушниче и последователю.</p>         
         <p> <span class="red">Р</span>адуйся, подвигов их усердный рачителю.</p>         
         <p> <span class="red">Р</span>адуйся, подъемый невидимую брань к духовом злобы поднебесныя.</p>         
         <p> <span class="red">Р</span>адуйся, приемый дар умныя молитвы Иисусовы.</p>         
         <p> <span class="red">Р</span>адуйся, первоначальнику монашества земли нашея преподобному Антонию Киево-Печерскому уподобивыйся.</p>
         <p> <span class="red">Р</span>адуйся, благословение богоспасаемыя горы в град Киев принесый.</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 4</p>         
         <p> <span class="red">Б</span>урю воздвигше лютых искушений, враг рода человеча смуту всеяти на Святей Горе потщался еси, да изженет тя из пределов Афонских. Ты же, преподобне, со смирением сие гонение претерпел еси, и пришед в богоизбранный град Киев в пещерной лавре святых Антония и Феодосия вселился еси, да купно с преподобными отцами, зде мощами своими нетленно почивающими, поеши песнь Пресвятей Троице:</p>   
         <p> <span class="red">А</span>ллилуиа.</p>

         <p class="subtitle red">Икос 4</p>         
         <p> <span class="red">С</span>лышаша, отче достохвальне, братия лавры Киево-Печерския о богоугодном житии твоем и видяще твердое во благочестии стояние, дивляхуся толикому к совершенству стремлению твоему, во всем следовати тебе хотяще. Егда же пагубныя обновленческия плевелы диавол на ниве церковней всеял еси, непоколебимый столп чистоты Православия показался еси, отче, еже и братию в сем утвердив, присно слышиши сия:</p>            
         <p> <span class="red">Р</span>адуйся, светило веры Православныя.</p>         
         <p> <span class="red">Р</span>адуйся, рачителю отеческих преданий.</p>         
         <p> <span class="red">Р</span>адуйся, столпе огненный, среди мглы безбожия путь спасения показующий.</p>         
         <p> <span class="red">Р</span>адуйся, в пагубное время еретических поползновений твоими молитвами братию утвердивый.</p>         
         <p> <span class="red">Р</span>адуйся, всем людем пример истиннаго богопочитания показавый.</p>         
         <p> <span class="red">Р</span>адуйся, зельне разженную пещь богоборчества росою исповедания твоего угасивый.</p>         
         <p> <span class="red">Р</span>адуйся, преподобному Кукше, исповеднику и мученику Киево-Печерскому уподобивыйся.</p>         
         <p> <span class="red">Р</span>адуйся, вся подвиги угодников Киево-Печерских унаследовавый.</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 5</p>         
         <p> <span class="red">Б</span>оготечная звезда сущим во мраце греховнем явился еси, святе, осиявая град и люди велии чудес светлостьми. Тако и пророческого обетования от святителя Серафима Полтавскаго сподобился еси, егда старец сей богопросвещенный, благословение архипастырское подая ти, прорек: “В сих пещерах место тебе уготовано!”, дая разумети, яко Господь прославит тя обретением нетленных мощей. Зряще же ныне исполнение дивнаго сего проречения, со благоговением лобызаем святыя мощи твоя, поюще:</p>   
         <p> <span class="red">А</span>ллилуиа.</p>

         <p class="subtitle red">Икос 5</p>         
         <p> <span class="red">В</span>идев тя подвижника веры и благочестия поборника, задумаша нечестивии погубити тя, вдавша на муки и в темницу заключиша. Ты же, яко мученик тверд, ни во что же вменил еси вражия уметы, взирая на Божественнаго Страстотерпца и следуя Его долготерпению. Сего ради ублажаем тя сице:</p>            
         <p> <span class="red">Р</span>адуйся, шествовавый за Господом даже до Голгофских мук.</p>         
         <p> <span class="red">Р</span>адуйся, исповедничеством просиявый.</p>         
         <p> <span class="red">Р</span>адуйся, многоразличныя страдания от богоборцев приемый.</p>         
         <p> <span class="red">Р</span>адуйся, тии яко к татем и разбойником, аки овцу к лютым волкам, ввергоша тя.</p>         
         <p> <span class="red">Р</span>адуйся, сих яко зверей дивиих смирением твоим укротил еси.</p>         
         <p> <span class="red">Р</span>адуйся, мраз нестерпимый и жестокое изнурение в сибирстей тайге мужественно претерпел еси.</p>         
         <p> <span class="red">Р</span>адуйся, утешение ти Господь яко Илии чрез врана небеснаго подавый и гладом мучима напитавый.</p>         
         <p> <span class="red">Р</span>адуйся, от лютыя болезни, от неяже имеяше умрети, тя чудесно избавивый.</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 6</p>         
         <p> <span class="red">П</span>роповедник богоносный Божия благодати явился еси, пастырю благий, егда от епископа Киевскаго Антония Божественныя Дары приял еси, тайно во узилище посланныя, и не токмо сам благоговейно сих приобщивыйся, но и таинство исповеди устроив, содержимых во узах иночествующих братий и сестер причастники Животворящих Таин сотвори. Бысть же сия Святая Трапеза яко Вечеря Тайная учеников Христа Бога, яко Пасха светлая среди юдоли скорбныя, яко Пятидесятница, излиявшая нань струи огневиднаго Духа. Получившии же таковую милость, возсылаху теплое благодарение Богу и угоднику Его, поюще:</p>   
         <p> <span class="red">А</span>ллилуиа.</p>

         <p class="subtitle red">Икос 6</p>         
         <p> <span class="red">В</span>озсия тебе свет милости Своея Христос Избавитель, егда в день церковныя памяти великомученика Георгия Победоносца из мрачныя темницы изведен бысть, страдальче, никакоже побежден от врага, хотяща низложити тя. Обаче нов подвиг предстояще ти, отче праведный, яко сослан бысть далече на поселение, и претерпеваше тамо нужду велию, не имый где главы подклонити. Сего ради вопием ти:</p>            
         <p> <span class="red">Р</span>адуйся, библейским праведникам подражавый.</p>         
         <p> <span class="red">Р</span>адуйся, яко тех, иже проидоша в милотех и козиих кожах, житию поревновавый.</p>         
         <p> <span class="red">Р</span>адуйся, в лишениих, озлоблениих и скорбех течение твое безропотно совершал еси.</p>         
         <p> <span class="red">Р</span>адуйся, подобно тем, ихже не бе достоин весь мир, скитание по пустыням, вертепам и пропастем земным подъял еси.</p>         
         <p> <span class="red">Р</span>адуйся, якоже и онем, иже послушествовани бывше верою, тебе обетование даровася.</p>         
         <p> <span class="red">Р</span>адуйся, дар неизреченных чудотворений в награду ти от Господа низпослася.</p>         
         <p> <span class="red">Р</span>адуйся, яко Бог утешаше тя, и добрых людей, якоже Илии вдовицу, тебе ниспосылаше.</p>         
         <p> <span class="red">Р</span>адуйся, якоже чрез Илию, велие благословение чрез тя на домы, тебе приявшая, нисхождаше.</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 7</p>         
         <p> <span class="red">Х</span>отя Всевидец Господь явити тя светильника державы нашея, и не под спудом, а на свещнице высоком поставити, паки в лавру Киево-Печерскую возврати, да явлен будеши мирови. Людие же православнии аки бисер многоценный обретшии тя, радовахуся неизреченно и возсылаху благодарственное пение Богу:</p>   
         <p> <span class="red">А</span>ллилуиа.</p>

         <p class="subtitle red">Икос 7</p>         
         <p> <span class="red">Н</span>овая чудеса показа нам тобою, преподобне, всех чудес Творец и Владыка, отовсюду бо притекающия к тебе от недугов душевных и телесных врачевал еси, бесныя от злых духов свобождал еси, грядущая яко настоящая прорицал еси, греховныя язвы обличал еси, всем подавая потребная ко спасению. Людие же, от толиких бед избавленнии тобою, с веселием взываху ти:</p>            
         <p> <span class="red">Р</span>адуйся, яко предивна чудотворца Церковь святая в тебе обрела еси.</p>         
         <p> <span class="red">Р</span>адуйся, яко славо чудес твоих всю землю нашу осияваше.</p>         
         <p> <span class="red">Р</span>адуйся, врачу душ и телес благодатный.</p>         
         <p> <span class="red">Р</span>адуйся, покаяния учителю духоносный.</p>         
         <p> <span class="red">Р</span>адуйся, схимниче прозорливый и святый.</p>         
         <p> <span class="red">Р</span>адуйся, старче благостный и кроткий.</p>         
         <p> <span class="red">Р</span>адуйся, духов злобы прогонителю дерзновенный.</p>         
         <p> <span class="red">Р</span>адуйся, яко бесы, не терпяще светлости зрака твоего, далече от тебе отбегаху.</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 8</p>         
         <p> <span class="red">С</span>транник многоскорбный явился еси, отче блаженне, исполнив на себе слова апостола, яко вси, хотящии жити благочестно, гоними будут. Власть бо имущия богоборцы изгнаша тя из лавры пещерныя, и в Почаев изведоша. Обаче Божиим произволением исход твой из Киевския обители в Почаевскую совершися, да и тамо просияеши житием твоим, поя Богу:</p>   
         <p> <span class="red">А</span>ллилуиа.</p>

         <p class="subtitle red">Икос 8</p>         
         <p> <span class="red">В</span>си иноцы святыя горы Почаевския в радостный трепет приидоша, видящи, какова пречестна отца обретают, добродетельми монашескими презельне украшена и увязена венцы мученическими. Сего ради почитаху тя сими словесы:</p>
         <p> <span class="red">Р</span>адуйся, яко Сама Пречистая Богомати, чудотворною иконою зде пребывающая и след стопы Своея на горе сей оставившая, во обитель прият тя.</p>         
         <p> <span class="red">Р</span>адуйся, яко гора сия для тебя вторый Афон бяше.</p>         
         <p> <span class="red">Р</span>адуйся, святому игумену лавры Иову Почаевскому во всем уподобивыйся.</p>         
         <p> <span class="red">Р</span>адуйся, невидимаго сослужения с преподобным Иовом многажды сподобивыйся.</p>         
         <p> <span class="red">Р</span>адуйся, якоже и он, богопротивным течениям униатским и раскольническим твердо противостоял еси.</p>         
         <p> <span class="red">Р</span>адуйся, ослепленных погибельными ересьми в лоно Единыя Истинныя Святыя Соборныя и Апостольския церкве направлял еси.</p>         
         <p> <span class="red">Р</span>адуйся, на Божественной Евхаристии ангелоподобно в сиянии светлом Богу предстоял еси.</p>         
         <p> <span class="red">Р</span>адуйся, и чадам твоим духовным благодать молитвеннаго общения с Богом даровал еси.</p>
         <p> <span class="red">Р</span>адуйся, по слезным молитвам чад твоих духовных от тяжкаго недуга и преждевременныя кончины избавлен был еси.</p>         
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 9</p>         
         <p> <span class="red">В</span>сякое естество человеческое удивися превеликому на тебе Божию благоволению, молитвенниче блаженне, неприступнаго бо Господа Славы, Егоже и ангели зрети не могут, непрестанно зрел еси внутренними духовными очесы, вперяя ум к горняя и выну поя Создателю своему:</p>   
         <p> <span class="red">А</span>ллилуиа.</p>

         <p class="subtitle red">Икос 9</p>         
         <p> <span class="red">В</span>итийствовати не искусен был еси, старче смиренный, обаче якоже Марию Египетскую Бог Духом Своим просвещаше тя, Евангелие бo и псалмы Давидовы изустно вся ведый, службу церковную никогда же претыкаяся на память совершил еси, и не имеяше богословскаго познания, Писание якоже богодухновенный богослов изрядно толковал еси, открывая священныя глубины таин Божиих. Сему дивящеся, вопием ти: радуйся, мудростию свыше озаренный.</p>            
         <p> <span class="red">Р</span>адуйся, Духом Святым осененный.</p>
         <p> <span class="red">Р</span>адуйся, яко в немощи твоей сила Божия всемощно совершися.</p>         
         <p> <span class="red">Р</span>адуйся, яко от богатства словес твоих нищии духом обогащаются.</p>         
         <p> <span class="red">Р</span>адуйся, яко от отеческих наставлений твоих алчущии и жаждущии правды насыщаются.</p>         
         <p> <span class="red">Р</span>адуйся, дея учивый презирати убо плоть, преходит бо.</p>         
         <p> <span class="red">Р</span>адуйся, примером своим многих подвигнувый прилежати души, вещи безсмертней.</p>         
         <p> <span class="red">Р</span>адуйся, темже со ангелы срадуется, преподобне, дух твой.</p>                  
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 10</p>         
         <p> <span class="red">С</span>пасение и от вечныя погибели избавление всем, с верою и надеждею приходящим к тебе был еси, отче священне, изымая от рова греховных страстей и пагубных вожделений, и возводя к Небесному Царствию, идеже ты ныне с лики святых предстоиши престолу Господа Сил, моляся о нас, чадех твоих, и Богу воспевая:</p>   
         <p> <span class="red">А</span>ллилуиа.</p>

         <p class="subtitle red">Икос 10</p>         
         <p> <span class="red">В</span>есь был еси в вышних, авво досточудне, совлекийся ветхаго человека с деяньми его и облeкийся во Христа, Его же всем сердцем возлюбил еси. Темже даровася тебе благодать велия от Господа, да вси молитвенно взывают ти:</p>            
         <p> <span class="red">Р</span>адуйся, делателю неусыпный, мног плод сотворивый.</p>
         <p> <span class="red">Р</span>адуйся, древних отцев монашества Антония, Пахомия и Макария учениче и наследниче.</p>         
         <p> <span class="red">Р</span>адуйся, якоже преподобный Сергий Радонежский, всеусердный служитель Пресвятыя Троицы бывый.</p>         
         <p> <span class="red">Р</span>адуйся, подобне Серафиму Саровскому, пасхальним приветствием “Христос воскресе!” каждаго приходящаго к тебе лобызавый.</p>         
         <p> <span class="red">Р</span>адуйся, преподобному Амвросию Оптинскому уподобляяся, всех детьми своими нарицавый.</p>         
         <p> <span class="red">Р</span>адуйся, преподобному Силуану Афонскому в созерцании и богомыслии следовавый.</p>         
         <p> <span class="red">Р</span>адуйся, яко стяжал еси дух мирен, и окрест тебе тысячи спасение обретоша.</p>         
         <p> <span class="red">Р</span>адуйся, тобою бо Господь показа, яко не оскуде преподобныя в земле нашей</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 11</p>         
         <p> <span class="red">П</span>ение всеумиленное приношаху ти жителие богоспасаемаго града Одессы, преподобне Кукшо, имже Господь яко злато неветшающее, в горниле бед искушенное и очищенное седмерицею, дарова тя, да будеши месту сему всемогущый заступник и покровитель, сохраняя его от стихийных бед и многоразличных обстояний. Темже и обитель Успения Пресвятыя Богородицы, в ней же ныне мощи твоя святыя почивают, именем твоим красуяся, Богу приносит песнь хвалебно-благодарственную:</p>   
         <p> <span class="red">А</span>ллилуиа.</p>

         <p class="subtitle red">Икос 11</p>
         <p> <span class="red">С</span>ветозарная лампада, елей цельбоносныя благодати источающая, явишася честныя мощи твоя, преподобне, от них бо токи чудес изливаются, недуги отгоняя, от одра смертнаго возставляя, души возвеселяя, козни диавольския побеждая. Темже отцы и братия Свято-Успенския обители, каждодневно молебен пред ракою мощей твоих совершающе, с любовию возглашают ти:</p> 
         <p> <span class="red">Р</span>адуйся, храмино преукрашенная Духа всесвятаго.</p>         
         <p> <span class="red">Р</span>адуйся, кадильница благовонная, фимиам благих дел воскуряющая.</p>         
         <p> <span class="red">Р</span>адуйся, честный ковчеже сокровищ неоскудеваемых.</p>         
         <p> <span class="red">Р</span>адуйся, сосуде драгоценный даров неисчерпаемых.</p>         
         <p> <span class="red">Р</span>адуйся, нетлением мощей зело от Бога прославленный.</p>         
         <p> <span class="red">Р</span>адуйся, излиянием чудес от Господа возвеличенный.</p>         
         <p> <span class="red">Р</span>адуйся, яко ни един тощ или неуслышан от мощей твоих исходит.</p>         
         <p> <span class="red">Р</span>адуйся, яко многоцелебныя твоя мощи града сего бысть всемощное защищение и обители нашея благолепное украшение.</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 12</p>         
         <p> <span class="red">Б</span>лагодать подаждь нам, авво богомудре, и помощь Божию испроси, да возможем, поучаяся твоим исправлениям, творити волю Спасителя благую, благоугодную и совершенную, и поживше в преподобии и правде, сподобимся с тобою в веце грядущем пети Создателю песнь нескончаемую:</p>   
         <p> <span class="red">А</span>ллилуиа.</p>

         <p class="subtitle red">Икос 12</p>         
         <p> <span class="red">П</span>оюще твое богобоязненное и чистое житие, похваляем многоболезныя исповедническия труды твоя, почитаем схимническия подвиги, превозносим в молитве пламенное горение и к Богу дерзновение, чтим многопопечительное верных окормление и пастырское вразумление, славим плоти умерщвление и безропотное скорбей понесение, яже любве ради Божия благодушне подъял еси, отче святый и превеликий. Явился бо еси нам, в последняя лета живущим, светильник горяй и согреваяй, да мало порадуемся при свете его. Не остави же сирыми чад твоих, сподоби отеческаго попечения твоего, да ведомии тобою к духовному совершенству, выну тебе воспеваем и зовем:</p>            
         <p> <span class="red">Р</span>адуйся, к лику святых и преподобных сопричтенный.</p>
         <p> <span class="red">Р</span>адуйся, в горний Иерусалим досточестне приятый.</p>
         <p> <span class="red">Р</span>адуйся, в книзе жизни златыми буквами начертанный.</p>         
         <p> <span class="red">Р</span>адуйся, со всеми, Богу угодившими, на брак Агнчий возшедый.</p>         
         <p> <span class="red">Р</span>адуйся, ризу твою брачную паче снега убеливый.</p>         
         <p> <span class="red">Р</span>адуйся, яко побеждающий венец правды унаследовавый.</p>         
         <p> <span class="red">Р</span>адуйся, престолу Владыки предстояй, тепле о нас ходатайствуеши.</p>         
         <p> <span class="red">Р</span>адуйся, о всех, имя твое святое призывающих, дерзновенно предстательствуеши.</p>
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 13</p>         
         <p> <span class="red">О,</span> преподобне и богоносне отче наш Кукшо, превеликий угодниче и предивный чудотворче! Призри на нас, во обстоянии греховнем сущих и во тьме неведения претыкающихся, и богоприятным твоим ходатайством страх Божий всели в сердца наша, плотское мудрование умертви, от искушений сохрани, православие утверди, да во благочестии и правоверии иждивем малое число дний наших, и избавльшеся от вечных мук адских, сподобимся в бесконечном веце совокупно с тобою славословити Бога, в Троице покланяемаго, воспевая Ему:</p>   
         <p> <span class="red">А</span>ллилуиа.</p>   

         <p class="red"><i>[Се́й конда́к глаго́лется три́жды.] [Далее повторяем 1‑е икос и кондак:]</i></p>

         <p class="subtitle red">Икос 1</p>         
         <p> <span class="red">А</span>нгела во плоти, распеншася миру лукавому зрим тя, блаженне отче. Святым бо преподобномученикам подражал еси, иже верою содеяша правду, угасиша силу огненную, заградиша уста львов, обратиша в бегство полки чуждих. Темже со благоговением вопием ти таковая:</p>            
         <p> <span class="red">Р</span>адуйся, избранный быти светильником земли нашея.</p>         
         <p> <span class="red">Р</span>адуйся, своими подвиги и чудесы утвердивый в нем веру православную.</p>         
         <p> <span class="red">Р</span>адуйся, сию исповедавый даже до крове и уз.</p>         
         <p> <span class="red">Р</span>адуйся, благий подражателю жития великих угодников.</p>         
         <p> <span class="red">Р</span>адуйся, в смутное время богоборческаго шатания аки адамант непоколебимый явивыйся.</p>         
         <p> <span class="red">Р</span>адуйся, неизреченных дарований сподобивыйся.</p>
         <p> <span class="red">Р</span>адуйся, благодатный иноков путевождю и наставниче.</p>
         <p> <span class="red">Р</span>адуйся, всех притекающих к тебе богомудрый духовниче и прозорливый учителю добротолюбия.</p>         
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Кондак 1</p>         
         <p> <span class="red">И</span>збранный чудотворче и преславный угодниче Христов, предивный исповедниче и неусыпный о нас молитвенниче, преподобне отче Кукшо, прославляюще прославльшаго тя Господа, хвалебное пение восписуем ти, недостойнии. Ты же, яко имеяй велие дерзновение ко Господу, от всяких нас искушений и бед свободи, зовущих ти:</p>   
         <p> <span class="red">Р</span>адуйся, преподобне отче наш Кукшо, чудотворче и исповедниче Христов.</p>            

         <p class="subtitle red">Молитва</p>
         <span style="font-size: 14pt;"><span style="color: #ff0000;"></span></span>
         <p> <span class="red">О</span> преподобне и богоносне отче наш Кукшо, обители Успения Божией Матери похвало, богоспасаемаго града Одессы неувядаемый цвете, кроткий пастырю Христов и великий за нас молитвенниче. Усердно к тебе прибегаем и с сокрушенным сердцем просим: не отыми покров твой от обители нашей, в нейже подвигом добрым подвизался еси. Буди помощник благий всем благочестно живущим и добре труждающимся в ней. О добрый наш пастырю и богомудрый наставниче, преподобне отче Кукшо, призри милостивно на предстоящия люди, умиленно молящиеся и просящие от тебе помощи и заступления. Помяни всех, веру и любовь к тебе имущих, имя твое молитвенно призывающих и на поклонение мощем твоим святым приходящих, и вся во благих прошения их милостивно исполни, осеняя их святоотеческим твоим благословением. Избави, святый отче, от всякаго навета вражия Церковь нашу святую, град сей, обитель и землю нашу, и не остави заступлением твоим нас немощных, грехами и скорбями многими обремененных. Озари, преблаженне, ум наш светом лица Божия, укрепи благодатию Господней жизнь нашу, да в законе Христове утвердившеся, неленостно по пути заповедей святых потечем. Осени твоим благословением нас, и всех в скорбех сущих, болезньми душевными и телесными одержимых, исцеление, утешение и избавление даруя. Над всеми же сими испроси нам свыше дух кротости и смиренномудрия, дух терпения и покаяния, отступившим от православныя веры и погибельными ересьми и расколами ослепленным вразумление, во тьме неверия блуждающим светом истиннаго богопознания просвещение, раздоров и нестроений утоление. Умоли Господа Бога и Пресвятую Богородицу даровати нам тихое и безгрешное житие. Поминай нас недостойных у престола Вседержителя, и испроси мирную христианскую кончину, и сподоби нас помощию твоею спасение вечное улучити и Царствие Небесное унаследовати, да славословим велия щедроты и неизреченныя милости Отца и Сына и Святаго Духа, в Троице поклоняемаго Бога, и твое отеческое заступление во веки веков. Аминь. <span><a href="#top">&uarr;</a></span></p>   


      </div>
   </main>

</body>

</html>
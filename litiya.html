<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Чин літії, мирянином</title>
    <link rel="stylesheet" href="style.css">
</head>
<body>
    <main>
        <h2>Чин літії, мирянином</h2>
        <div class="node-body">    <p>Молитвами святых отец наших, Господи Иисусе Христе, Боже наш, помилуй
            нас. Аминь.
            </p>
                <p>   Слава Тебе, Боже наш, слава Тебе.
            </p>
                <p>   Царю Небесный, Утешителю, Душе истины, Иже везде сый и вся
            исполняяй, Сокровище благих и жизни Подателю, прииди и вселися в ны, и
            очисти ны от всякия скверны, и спаси, Блаже, души наша.
            </p>
                <p>   Святый Боже, Святый Крепкий, Святый Безсмертный, помилуй нас. <i>
            (Tрижды)</i>
            </p>
                <p>   Слава Отцу и Сыну и Святому Духу, и ныне и присно и во веки веков.
            Аминь.
            </p>
                <p>   Пресвятая Троице, помилуй нас; Господи, очисти грехи наша; Владыко,
            прости беззакония наша; Святый, посети и исцели немощи наша, имене
            Твоего ради.
            </p>
                <p>   Господи, помилуй. <i> (Трижды)</i>
            </p>
                <p>   Слава Отцу и Сыну и Святому Духу, и ныне и присно и во веки веков.
            Аминь.
            </p>
                <p>   Отче наш, Иже еси на небесех! Да святится имя Твое, да приидет
            Царствие Твое, да будет воля Твоя, яко на небеси и на земли. Хлеб наш
            насущный даждь нам днесь; и остави нам долги наша, якоже и мы оставляем
            должником нашим; и не введи нас во искушение, но избави нас от
            лукаваго.
            </p>
                <p>   Господи, помилуй. <i>(12 раз)</i>
            </p>
                <p>   Слава Отцу и Сыну и Святому Духу. И ныне и присно и во веки веков.
            Аминь.
            </p>
                <p>   Приидите, поклонимся Цареви нашему Богу. <i>(Поклон)</i>
            </p>
                <p>   Приидите, поклонимся и припадем Христу, Цареви нашему Богу.
            <i>(Поклон)</i>
            </p>
                <p>   Приидите, поклонимся и припадем Самому Христу, Цареви и Богу
            нашему. <i>(Поклон)</i>
               </p>
                <p>   <br><strong>Псалом 90</strong><br></p>
                <p>   Живый в помощи Вышняго, в крове Бога Небеснаго водворится.
            Речет Господеви: Заступник мой еси, и Прибежище мое, Бог мой,
            и уповаю на Него. Яко Той избавит тя от сети ловчи и от словесе
            мятежна, плещма Своима осенит тя, и под криле Его надеешися:
            оружием обыдет тя истина Его. Не убоишися от страха нощнаго, от
            
            стрелы летящия во дни, от вещи во тьме преходящия, от сряща и беса
            полуденнаго. Падет от страны твоея тысяща, и тма одесную тебе, к
            тебе же не приближится: обаче очима твоима смотриши, и воздаяние
            грешников узриши. Яко Ты, Господи, упование мое, Вышняго положил еси
            прибежище твое. Не приидет к тебе зло, и рана не приближится телеси
            твоему. Яко ангелом Своим заповесть о тебе, сохранити тя во всех
            путех твоих. На руках возмут тя, да не когда преткнеши о камень
            ногу твою. На аспида и василиска наступиши, и попереши льва и
            змия. Яко на Мя упова, и избавлю и; покрыю и, яко позна имя Мое.
            Воззовет ко Мне, и услышу его; с ним есмь в скорби, изму его, и
            прославлю его; долготою дний исполню его, и явлю ему спасение
            Мое.
            </p>
                <p>   Слава Отцу и Сыну и Святому Духу, и ныне и присно и во веки веков.
            Аминь.
            </p>
                <p>   Аллилуиа, аллилуиа, аллилуиа, слава Тебе, Боже. <i>(Трижды)</i>
            </p>
                <p>   <br><strong>Тропарь, глас 4-й:</strong><br></p>
                <p>   Со духи праведных скончавшихся, душу раба Твоего, Спасе, упокой,
            сохраняя ю во блаженной жизни, яже у Тебе, Человеколюбче.
            </p>
                <p>   В покоищи Твоем, Господи, идеже вси святии Твои упокоеваются, упокой
            и душу раба Твоего, яко Един еси Человеколюбец.
            </p>
                <p>   Слава Отцу и Сыну и Святому Духу.
            </p>
                <p>   Ты еси Бог, сошедый во ад, и узы окованных разрешивый, Сам и душу
            раба Твоего упокой.
            </p>
                <p>   И ныне и присно и во веки веков. Аминь.
            </p>
                <p>   Едина Чистая и непорочная Дево, Бога без семени рождшая, моли
            спастися душе его.
            </p>
                <p>   <br><strong>Седален, глас 5-й:</strong><br></p>
                <p>   Покой, Спасе наш, с праведными раба Твоего, и сего всели во дворы
            Твоя, якоже есть писано, презирая, яко Благ, прегрешения его вольная и
            невольная, и вся яже в ведении и не в ведении, Человеколюбче.
            
            </p>
                <p>   <br><strong>Кондак, глас 8-й:</strong><br></p>
                <p>   Со святыми упокой, Христе, душу раба Твоего, идеже несть болезнь, ни
            печаль, ни воздыхание, но жизнь безконечная.
            </p>
                <p>   <br><strong>Икос:</strong><br></p>
                <p>   Сам Един еси Безсмертный, сотворивый и создавый человека, земнии убо
            от земли создахомся, и в землю туюжде пойдем, якоже повелел еси,
            Создавый мя и рекий ми: яко земля еси, и в землю отъидеши, аможе вси
            человецы пойдем, надгробное рыдание творяще песнь: аллилуиа, аллилуиа,
            аллилуиа.
            </p>
                <p>   Достойно есть яко воистинну блажити Тя, Богородицу, Присноблаженную и
            Пренепорочную и Матерь Бога нашего. Честнейшую Херувим и славнейшую
            без сравнения Серафим, без истления Бога Слова рождшую, сущую
            Богородицу Тя величаем.
            </p>
                <p>   Слава Отцу и Сыну и Святому Духу, и ныне и присно и во веки веков.
            Аминь.
            </p>
                <p>   Господи, помилуй <i>(Трижды)</i>, благослови.
            </p>
                <p>   Молитвами святых отец наших, Господи Иисусе Христе, Боже наш,
            помилуй нас. Аминь.
            </p>
                <p>   Во блаженном успении вечный покой подаждь, Господи, усопшему рабу
            Твоему <i>(имя)</i>, и сотвори ему вечную память.
            </p>
                <p>   Вечная память. <i>(Трижды)</i>
            </p>
                <p>   Душа его во благих водворится, и память его в род и род.
            
               </p></div>
    </main>
    
</body>
</html>
<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Молитви до сповіді</title>
    <link rel="stylesheet" href="style.css">
</head>

<body>
    <main>
        <h2>Молитви до сповіді</h2>
        <section >
            <p class="subtitle red">После́дование о испове́дании</p>
            <p class="red">Приво́дит духо́вный оте́ц хотя́щаго испове́датися еди́наго, а не два́ или́ мно́гия, пред ико́ну Го́спода на́шего Иису́са Христа́ непокрове́нна.</p>
            <p class="red">И твори́т сти́х нача́лу.</p>            

            <p><span class="red">Та́же: </span> Трисвятое: <span class="red">По О́</span>тче на́ш: <span class="red">Г</span>о́споди поми́луй, 12.</p>            
            <p class="red">Слава, и ныне:</p>
            <p><span class="red">П</span>ридите, поклонимся: <span class="red">три́жды.</span></p>
            <p class="subtitle red">Псалом 50</p>
            <p>Помилуй меня, Боже, по великой милости Твоей и по множеству щедрот Твоих изгладь беззаконие моё;
                совершенно омой меня от беззакония моего, и от греха моего очисти меня. Ибо беззаконие моё я знаю, и
                грех мой всегда предо мною. Тебе, Единому, я согрешил и злое пред Тобою сотворил, — да будешь
                оправдан в словах Твоих и победишь, если вступят с Тобою в суд. Ибо вот, я в беззакониях зачат, и во
                грехах родила меня мать моя. Ибо вот, Ты истину возлюбил, сокрытое и тайное премудрости Твоей мне
                открыл. Ты окропишь меня иссопом — и буду очищен; омоешь меня — и сделаюсь белее снега, дашь
                мне услышать радость и веселие — возрадуются кости униженные. Отврати лицо Твоё от грехов моих и
                все беззакония мои изгладь. Сердце чистое сотвори во мне, Боже, и Дух Правый обнови внутри меня. Не
                отринь меня от лица Твоего и Духа Твоего Святого не отними от меня. Возврати мне радость спасения Твоего
                и Духом Владычественным утверди меня. Научу беззаконных путям Твоим, и нечестивые к Тебе обратятся.
                Избавь меня от кровей, Боже, Боже спасения моего, возрадуется язык мой правде Твоей. Господи, Ты
                откроешь уста мои, и уста мои возвестят хвалу Твою. Ибо если бы жертвы Ты восхотел, я дал бы её, —
                к всесожжениям не будешь благоволить. Жертва Богу — дух сокрушённый, сердца сокрушённого и
                смиренного Бог не презрит. Облагодетельствуй, Господи, во благоволении Твоём Сион, и да будут
                воздвигнуты стены Иерусалима, — тогда примешь благосклонно жертву правды, возношение и всесожжения,
                тогда возложат на алтарь Твой тельцов.</p>
            <p class="subtitle red">И настоя́щыя тропари́ сия́, гла́с 6:</p>
            <p>Поми́луй на́с Го́споди, поми́луй на́с: вся́каго бо отве́та недоуме́юще, сию́ ти моли́тву я́ко Влады́це гре́шнии прино́сим: поми́луй на́с.</p>
            <p><span class="red">Слава: Г</span>о́споди поми́луй на́с, на Тя́ бо упова́хом: не прогне́вайся на ны́ зело́, ниже́ помяни́ беззако́ний на́ших, но при́зри и ны́не, я́ко благоутро́бен, и изба́ви ны́ от вра́г на́ших: Ты́ бо еси́ Бо́г на́ш, и мы́ лю́дие Твои́, вси́ дела́ руку́ Твое́ю, и и́мя Твое́ призыва́ем.</p>
            <p><span class="red">И ныне:  М</span>илосе́рдия две́ри отве́рзи на́м, благослове́нная Богоро́дице, наде́ющиися на Тя́ да не поги́бнем, но да изба́вимся Тобо́ю от бе́д: Ты́ бо еси́ спасе́ние ро́да Христиа́нскаго.</p>
            <p><span class="red">Та́же, Г</span>осподи, помилуй. <span class="red">(40)</span></p>
            <p><span class="red">Свяще́нник глаго́лет: Г</span>о́споду помо́лимся.</p>
            <p class="subtitle red">И моли́тву сию́:</p>
            <p><span class="red">Б</span>о́же, спаси́телю на́ш, и́же проро́ком Твои́м нафа́ном пока́явшемуся Дави́ду о свои́х согреше́ниих оставле́ние дарова́вый, и манасси́ину в покая́ние моли́тву прие́мый, са́м и раба́ Твоего́, и́мярек, ка́ющагося о ни́хже соде́ла согреше́ниих, приими́ обы́чным Твои́м человеколю́бием, презира́яй ему́ вся́ соде́янная, оставля́яй непра́вды, и превосходя́й беззако́ния. Ты́ бо ре́кл еси́ Го́споди: хоте́нием не хощу́ сме́рти гре́шника, но я́ко е́же обрати́тися, и жи́ву бы́ти ему́: и я́ко се́дмьдесят седмери́цею оставля́ти грехи́. Поне́же я́ко вели́чество Твое́ безприкла́дное? и ми́лость Твоя́ безме́рная: а́ще бо беззако́ния на́зриши, кто́ постои́т?</p>
            <p><span class="red">Я́</span>ко Ты́ еси́ Бо́г ка́ющихся, и Тебе́ сла́ву возсыла́ем, Отцу́ и Сы́ну и Свято́му Ду́ху, ны́не и при́сно, и во ве́ки веко́в, ами́нь.</p>            
            <p><span class="red">Го́споду помо́лимся.</span></p>                        
            <p class="subtitle red">И моли́тва ина́я.</p>            
            <p><span class="red">Г</span>о́споди Иису́се Христе́, Сы́не Бо́га жива́го, па́стырю и а́гнче взе́мляй гре́х ми́ра, и́же заимова́ния дарова́вый двема́ должнико́ма, и гре́шнице да́вый оставле́ние грехо́в ея́: Са́м Влады́ко осла́би, оста́ви, прости́ грехи́, беззако́ния, согреше́ния во́льная и нево́льная, я́же в ве́дении и не в ве́дении, я́же в преступле́нии и преслуша́нии бы́вшая от рабо́в Твои́х си́х. И а́ще что́ я́ко челове́цы пло́ть нося́ще и в ми́ре живу́ще от диа́вола прельсти́шася. А́ще же в сло́ве, или́ в де́ле, или́ в ве́дении, или́ в неве́дении, или́ сло́во свяще́нническое попра́ша, или́ под кля́твою свяще́нническою бы́ша, или́ под свою́ ана́фему падо́ша, или́ под кля́тву ведо́шася: Са́м я́ко бла́г и незло́бивый Влады́ко, сия́ рабы́ Твоя́ сло́вом разреши́тися благоволи́, проща́яй и́м и свою́ и́х ана́фему и кля́тву, по вели́цей Твое́й ми́лости. Е́й, Влады́ко человеколю́бче Го́споди, услы́ши на́с моля́щихся Твое́й бла́гости о рабе́х Твои́х си́х, и пре́зри я́ко многоми́лостив, прегреше́ния и́х вся́, измени́ и́х ве́чныя му́ки. Ты́ бо ре́кл еси́ Влады́ко: ели́ка а́ще свя́жете на земли́, бу́дут свя́зани на небеси́: и ели́ка а́ще разрешите́ на земли́, бу́дут разреше́ни на небеси́.</p>
            <p><span class="red">Я́</span>ко Ты́ еси́ еди́н безгре́шен, и Тебе́ сла́ву возсыла́ем, отцу́ и Сы́ну, и свято́му ду́ху, ны́не и при́сно, и во ве́ки веко́в, ами́нь.</p>            
            <p class="subtitle red">Посе́м глаго́лет к нему́:</p>                        
            <p><span class="red">С</span>е́ ча́до, Христо́с неви́димо стои́т, прие́мля испове́дание твое́, не усрами́ся, ниже́ убо́йся, и да не скры́еши что́ от Мене́: но не обину́яся рцы́ вся́, ели́ка соде́лал еси́, да прии́меши оставле́ние от Го́спода на́шего Иису́са Христа́. Се́ и ико́на Его́ пред на́ми: а́з же то́чию свиде́тель е́смь, да свиде́тельствую пред Ни́м вся́, ели́ка рече́ши мне́: а́ще ли что́ скры́еши от Мене́, сугу́б гре́х и́маши. Внемли́ у́бо, поне́же бо прише́л еси́ во враче́бницу, да не неисцеле́н оти́деши.</p>            
            <p class="red">И та́ко вопроша́ет его́ приле́жно еди́но по еди́ному, и ожида́ет его́, доне́леже отвеща́ет проти́ву коего́ждо вопроше́ния.</p>            
            <p><span class="red">Пре́жде все́х вопроша́ет его́ о ве́ре, глаго́ля: Р</span>цы́ ми ча́до: а́ще ве́руеши, я́ко це́рковь кафоли́ческая апо́стольская, на восто́це насажде́ная и возраще́ная, и от восто́ка по все́й вселе́нней разсе́яная, и на восто́це и досе́ле недви́жимо и непреме́нно пребыва́ющая, предаде́ и научи́; И а́ще не сумни́шися в ко́ем преда́нии;</p>
            <p class="subtitle red">И а́ще ве́рит правосла́вно и несумне́нно, да чте́т симво́л ве́ры:</p>
            <p><span class="red">В</span>е́рую во еди́наго Бо́га:</p>
            <p><span class="red">И сие́ сконча́в, вопроша́ет его́:</span></p>
            <p><span class="red">Р</span>цы́ ми ча́до: не бы́л ли еси́ ерети́к, или́ отсту́пник? Не держа́лся ли еси́ с ни́ми, и́х ка́пища посеща́я, поуче́ния слу́шая, или́ кни́ги и́х прочи́товая? Не лю́биши ли чесого́ мирски́х, па́че Творца́ твоего́? Не лжесвиде́тельствовал ли еси́? Не преступи́л ли еси́ ко́его обе́та Бо́гу обеща́ннаго? Писа́ния Боже́ственная на кощу́ны не приимова́л ли еси́? рцы́ ми, ча́до: не растли́л ли еси́ де́вства твоего́ малаки́ею? Не мала́кствуеши ли? Рцы́ ми: не мужело́жствовал ли еси́ кого́, или́ и́н тебе́? Не соблуди́л ли еси́ со жено́ю? И с коли́цеми па́лся? И ка́я ли́ца бы́ша: пущени́цы ли, или́ име́ющыя му́жи? Зане́же пады́йся с мужа́тицею, е́сть прелюбоде́й: та́кожде и мужа́тица па́дшая со ины́м, прелюбоде́йца глаго́лется.</p>
            <p><span class="red">И па́ки вопроша́ет его́ о кровосмеше́нии:</span></p>
            <p><span class="red">Р</span>цы́ ми ча́до: не па́лся ли еси́ в ро́де твое́м с не́коим лице́м, или́ с кумо́ю твое́ю? Сия́ су́ть глаго́лемая кровосмеше́ния. Рцы́ ми: не па́лся ли еси́ со ското́м, или́ со пти́цею? Не па́лся ли еси́ со жено́ю твое́ю чрез естество́? или́ обруче́ну су́щу тебе́ еще́, и пре́жде бра́ка па́лся еси́ с не́ю? Не па́лся ли еси́ со иноплеме́нным те́лом?</p>
            <p><span class="red">О́но бо запреща́ется тяжча́йше блуда́.</span></p>
            <p><span class="red">Р</span>цы́ ми ча́до: не уби́л ли еси́ челове́ка во́лею, или́ нево́лею? Рцы́ ми ча́до: не укра́л ли еси́ что́, и сотворя́л кля́тву за то́? или́ укра́де и́н, а ты́ прия́л еси́ то́?</p>
            <p><span class="red">И а́ще укра́де что́, да возврати́т: а егда́ то́ возврати́т, да тече́т ко архиере́ю прия́ти проще́ние, и сотвори́ти кано́н сво́й. А́ще же не сотворя́ше кля́тву, то́чию да испо́лнит, а́ще возмо́жно, кано́н та́тя.</span></p>
            <p><span class="red">Р</span>цы́ ми ча́до: не роти́лся ли еси́, и ка́ко роти́лся, во́лею или́ нево́лею, и по ну́жде? Не пре́дал ли еси́ немощна́го в ру́це си́льнаго? Не оби́диши ли кого́? или́ оби́дел еси́ в ку́плях, или́ во ино́м чесо́м?</p>
            <p><span class="red">И а́ще оби́дел е́сть, или́ оби́дит, да пла́тит е́.</span></p>
            <p><span class="red">Р</span>цы́ ми ча́до: не чароде́йствовал ли еси́, или́ волхву́я лия́л еси́ во́ск, или́ о́лово? Не приводи́л ли еси́ волхва́ в до́м тво́й, и извожда́ше ти́ чарова́ния? Или́ сия́ са́м твори́ши, или́ сотвори́л еси́ когда́? или́ сотвори́л еси́ волхвова́ние на вре́д кому́? Не превязу́еши ли живо́тная, да не сне́сть е́ во́лк? или́ пре́дал еси́, и превяза́ше ти́? Не превяза́л ли еси́ му́жа и жену́, или́ и́но превяза́ние не́мощи? Не но́сиши ли храни́тельная от бы́лия?</p>
            <p><span class="red">И а́ще у́бо обря́щется, я́ко творя́ше не́что от си́х, или́ творя́ху ему́ ини́и, запреща́ется ле́т ше́сть, я́коже повелева́ют пра́вила: а худо́жник, и́же сия́ твори́т, запреща́ется я́ко уби́йца: си́речь два́десять ле́т, я́коже глаго́лет вели́кий Васи́лий.</span></p>
            <p><span class="red">И па́ки глаго́ли:</span></p>
            <p><span class="red">Р</span>цы́ ми ча́до: не укори́л ли еси́ роди́тели твоя́, или́ свяще́нника, или́ мона́ха, или́ ко́еголибо от челове́к? Не и́маши ли с не́киим вражды́? то́ да сотвори́ши любо́вь. И́бо а́ще и́маши на кого́ вражду́, или́ за́висть, да́ры твоя́ и моли́твы не су́ть прия́тны Бо́гу: ниже́, а́ще что́ твори́ши Бо́га ра́ди, прия́тно е́сть. Рцы́ ми ча́до: не я́л ли еси́ мертвечи́ны, или́ кро́ве, или́ уда́вленное, или́ волкохи́щное, или́ пти́цею пораже́нное? Не оскверни́лся ли еси́ от ино́го чесого́, я́же запове́дана су́ть в свяще́нных пра́вилех, или́ во святу́ю 40-цу, или́ в сре́ду, или́ в пято́к от мя́са или́ сы́ра? Не пре́дал ли еси́ не́коего челове́ка диа́волу, или́ поху́лил еси́, или́ укори́л еси́ ве́ру, или́ зако́н, или́ не́кую хулу́ ре́кл еси́, или́ кля́л еси́ челове́ка? Не глаго́лал ли еси́ лжу́, или́ клене́шися ло́жне? или́ тщесла́вуеши, или́ упива́ешися, и́хже ра́ди ду́шу и те́ло погубля́еши?</p>
            <p><span class="red">И про́чыя воспомина́ет грехи́ сме́ртныя:</span></p>
            <p><span class="red">Г</span>о́рдость, лихоиме́ние, блу́д, за́висть, чревобе́сие, гне́в, лени́вство, и вся́ грехи́ седми́ ма́терей рожда́ющыяся, со вся́ким разсу́дным испыта́нием сматря́я разли́чие ли́ц, и потому́ испыта́ние творя́: и́нако бо духо́вна, и́нако люди́на, и́нако мона́ха, и́нако ми́рска, и́нако ю́на, и́нако ста́рца.</p>
            <p><span class="red">Завеща́ние.</span></p>
            <p><span class="red">О</span>т си́х все́х отны́не до́лжен еси́ блюсти́ся, поне́же вторы́м креще́нием креща́ешися, по та́инству Христиа́нскому, и да положи́ши нача́ло благо́е, помога́ющу тебе́ Бо́гу: па́че же не поглуми́ся на то́ежде обраща́яся, да не твори́ши челове́ком сме́ха, сия́ бо Христиа́ном не су́ть прили́чна: но че́стно, и пра́во, и благогове́йно пожи́ти да помо́жет тебе́ Бо́г свое́ю благода́тию.</p>
            <p><span class="red">И егда́ сия́ вся́ к нему́ изрече́ши, и опа́сно испыта́еши, и о́н па́ки вся́ я́же о себе́ без студа́ откры́ет. И рече́ши ему́: Поклони́ся. Тогда́ преклоня́ет главу́ испове́дуемый.</span></p>
            <p><span class="subtitle red">Духо́вный же глаго́лет моли́тву сию́:</span></p>
            <p><span class="red">Г</span>о́споду помо́лимся.</p>
            <p><span class="red">Г</span>о́споди Бо́же спасе́ния рабо́в Твои́х, ми́лостиве и Ще́дре и долготерпели́ве, ка́яйся о на́ших зло́бах, не хотя́й сме́рти гре́шника: но е́же обрати́тися, и жи́ву бы́ти ему́: Са́м и ны́не уми́лостивися о рабе́ Твое́м и́мярек, и пода́ждь ему́ о́браз покая́ния, проще́ние грехо́в и отпуще́ние, проща́я ему́ вся́кое согреше́ние, во́льное же и нево́льное: примири́, и соедини́ его́ Святе́й Твое́й Це́ркви, о Христе́ Иису́се Го́споде на́шем, с Ни́мже Тебе́ подоба́ет держа́ва и великоле́пие, ны́не и при́сно, и во ве́ки веко́в, ами́нь.</p>
            <p><span class="red">По моли́тве же разреша́ет иере́й ка́ющагося ни́зу лежа́щаго, си́це глаго́ля:</span></p>
            <p><span class="red">Соверше́ние та́йны свята́го покая́ния.</span></p>
            <p><span class="subtitle red">Коне́ц же разреше́ния его́ глаго́ля, иере́й зна́менует крестообра́зно десни́цею ка́ющагося.</span></p>
            <p><span class="red">Та́же, Д</span>осто́йно е́сть. <span class="red">С</span>ла́ва, и ны́не:</p>
            <p><span class="subtitle red">И отпу́ст.</span></p>
            <p><span class="red">Тогда́ кано́н да́ст ему́ проти́ву согреше́ния его́. А́ще у́бо и́мать мно́гия грехи́, да́ст ему́ кано́н вя́щший си́речь, и́же и́мать мно́жайшая ле́та, и ина́я с си́ми разреша́ются.</span></p>
            <p><span class="red">И глаго́лет к нему́:</span></p>
            <p><span class="red">Ч</span>а́до, толи́ка ле́та повелева́ют Боже́ственнии и свяще́ннии зако́ни, да не причасти́шися Боже́ственных та́ин, то́чию да пие́ши агиа́сму [святы́х богоявле́ний во́ду] вели́кую, и а́ще удержи́шися от Боже́ственнаго прича́стия, разреша́тся греси́ твои́: а́ще же престу́пиши, и приобщи́шися, вторы́й иу́да бу́деши. А́ще же изнемо́жеши к сме́рти, да причасти́шися. А́ще ли воста́неши, па́ки ста́ни во урече́нных ле́тех, и приложи́ в ме́ру, е́же содержа́ти па́ки, и и́н кано́н за прича́стие, да наверши́ши ме́ру.</p>
            <p><span class="red">Внемли́ и сему́:</span></p>
            <p><span class="red">О</span>тне́леже оста́вит челове́к гре́х, тогда́ кано́н прие́млет, по 39-му пра́вилу Васи́лиа вели́каго: ели́ко же твори́т гре́х, а́ще и не причаща́ется, не вменя́ется ему́ то́. Егда́ же па́ки удержи́тся на вре́мя от причаще́ния, и па́ки низпа́дает в гре́х, па́ки нача́ло полага́ет в кано́н.</p>
            <p><span class="red">А́</span>ще ли случи́тся ему́ па́сти во и́н гре́х, пре́жде соверше́ния кано́на, подоба́ет сматря́ти множа́йшая ле́та от несоверше́нных кано́на, и секра́тых, си́речь, новоприлу́чшихся, и ка́я су́ть мно́жайшыя, ты́я да держи́т. А́ще ли па́ки по оша́янии греха́, удержа́ вре́мя от прича́стия или́ са́м о себе́, или́ от ина́го духовника́, чи́слятся и та́я ле́та в кано́н.</p>
            <p><span class="red">Внемли́ и сему́:</span></p>
            <p><span class="red">Е</span>гда́ обря́щется челове́к благогове́йный, и произво́лит твори́ти не́колико мета́ний на нощеде́нство по си́ле свое́й, отпусти́ ему́ еди́но ле́то от ме́ры кано́на прича́стия. А́ще же произво́лит сотвори́ти ми́лостыню по ме́ре свое́й, оста́ви ему́ и друго́е ле́то. А́ще ли пости́тся сре́ду и пято́к, по Боже́ственным пра́вилом, оста́ви ему́ и еще́ друго́е ле́то. А́ще ли и понеде́льник восхо́щет воздержа́тися от мя́са, друго́е па́ки отпусти́ ему́ ле́то: на сы́р и я́ица, друго́е. Та́кожде и и́ну доброде́тель а́ще сотвори́т, друго́е па́ки отпусти́ ему́ ле́то. А́ще ли челове́к то́й нижа́е три́десяти ле́т е́сть, друго́е ле́то па́ки оста́ви ему́. А́ще же е́сть и от два́десяти нижа́е, мне́е запреща́ется. А́ще же не изво́лит напи́санных, да испо́лнит це́ло определе́нная ле́та.</p>
            <p><span class="red">Внемли́ и сему́:</span></p>
            <p><span class="red">Я́</span>ко а́ще по согреше́нии восхо́щет кто́ бы́ти мона́х, две́ ча́сти да держи́т, а тре́тию ча́сть ле́т оста́ви ему́. А́ще же восхо́щет отити́ во о́бщее житие́, оста́ви ему́ по́л. А́ще ли по прия́тии о́браза паде́т, уста́вленая да испо́лнит це́ло.</p>
            <p><span class="red">О жена́х</span></p>
            <p><span class="red">О</span>т же́н вопроша́ти: Еда́ ноша́ху бы́лие, во е́же не сотвори́т отроча́, или́ а́ще ка́я напои́ ложесна́, е́же не зача́ти, или́ яде́ бы́лие, или́ пресы́тися, и изве́рже отроча́ самохо́тне. И егда́ обря́щется, я́ко не́что сотвори́, и изве́рже самохо́тне, уби́йца е́сть, и запреща́ется я́ко уби́йца. А́ще же нево́лею по ну́жде не́коей изве́рже де́тища своего́, еди́но ле́то да не причасти́тся: а нося́щая бы́лие, да оста́вит е́, и да запрети́тся ше́сть ле́т, по шестьдеся́тому пра́вилу, е́же в тру́лле. Та́кожде и обви́тия, си́речь, шо́лки или́ кону́ры, а́ще на де́ти своя́, или́ на живо́тная возлага́ют, или́ прохо́дят чароде́йства. А́ще же яде́ бы́лие, или́ и́но что́, и отрави́ ложесна́ своя́, и ктому́ де́ти не ражда́ет, я́ко уби́йца запреща́ется. А́ще же волше́бствова, да ве́сть, ко́е де́тище роди́т, или́ да позна́ет что́ от неве́домых, ше́сть ле́т да не причасти́тся, по шестьдеся́тому пра́вилу шеста́го собо́ра. Вопроша́ет же и о ины́х гресе́х блуда́, и волше́бства и малаки́и, и уби́йства, и татьбы́, я́ко и муже́й, а наипа́че чрез естество́ с свои́ми му́жы не падо́ша ли ся. А́ще же исхода́таила кому́ блу́д, и та́ я́ко блудни́ца запреща́ется.</p>
            <p><span class="red">Ка́ко подоба́ет духо́вным отце́м стро́ити испове́дающихся и́м.</span></p>
            <p><span class="red">Пра́вило дванадеся́тое, е́же в Нике́и пе́рваго собо́ра, и агки́рскаго второ́е, но и пя́тое, еще́ же и шесто́е, епи́скопом оставля́ет вла́сть, или́ умно́жити, или́ ума́лити запреще́ния, тепле́е я́ве, не́жели ле́ностне покая́ние указу́ющым: да сматря́ется же си́х пре́жде житие́, и е́же пото́м, или́ целому́дренно, или́ разсла́бленно живу́т и ле́ностно, и та́ко человеколю́бие да ме́рится. А́ще же неотсту́пно держа́тся свои́х обы́чаев, и сласте́м плотски́м па́че рабо́тати восхо́щут, не́жели Го́сподеви, и ева́нгльскаго жития́ не прие́млют, ни еди́но на́м о́бщее к ни́м сло́во. Мы́ бо в лю́дех непокори́вых и прекосло́вных научи́хомся слы́шати: спаса́яй, спаси́ твою́ ду́шу.</span></p>
            <p><span class="red">От кни́ги Матфе́евы, 40, соста́ва, глава́ 7:</span></p>
            <p><span class="red">В</span>о дне́х святе́йшаго луки́, во́ину не́коему уби́йство во́льное соде́лавшу, епи́скп не́кий на кра́ткое вельми́ вре́мя напи́сано даде́ ему́ разреше́ние, и потяза́емь сы́й от собо́ра, пра́вило предлага́ше, е́же епи́скопом попуща́ет вла́сть, или́ ослабева́ти, или́ расти́ти запреще́ния ка́ющымся. Но услы́ша, я́ко архиере́ом даде́ся у́бо сие́, но не безъистяза́тельно и преизли́шно твори́ти схожде́ние, [и я́ко паучи́нами не подоба́ет вяза́ти, я́же треми́ кодо́лами свя́зоватися до́лжна су́ть]. Те́мже во́ина у́бо пра́вильному запреще́нию собо́р предаде́: архиере́а же обвини́, е́же во урече́нное вре́мя литурги́и пожда́нием.</p>            

        </section>
    </main>

</body>

</html>